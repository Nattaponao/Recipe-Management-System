[
  {
    "name": "กุ้งทาพริกไทยกระเทียม",
    "text": "# กุ้งทาพริกไทยกระเทียม\n## เครื่องปรุง\n\n\n\n- กุ้งนาง 4 ตัว\n\n- พริกไทย 5 เม็ด\n\n- กระเทียมกลีบใหญ่ 2 กลีบ\n\n- รากผักชี 5 ราก\n\n- น้ำปลา 2 ช้อนโต๊ะ\n\n- น้ำมันหมู 1 ช้อนโต๊ะ\n\n\n\n## วิธีทำ\n\n\n\nล้างกุ้งให้สะอาดปอกแล้วผ่าหลังแต่หางตลอดตัวให้ลึก ใช้มีดเบาะบนหลังกุ้งตามขวาง เพื่อให้เอ็นขาดเวลาทอดจะได้ไม่งอ โขลกพริกไทย กระเทียม รากผักชี ให้ละเอียดแล้วเคล้ากุ้งและน้ำปลาให้ทั่ว จึงยกกะทะตั้งไฟ ใส่น้ำมันตั้งให้ร้อนเอากุ้งที่เคล้าไว้ลงทอดพอสุก ตักขึ้นใส่จาน แล้วตักน้ำมันที่ทอดราดหน้ากุ้งด้วย"
  },
  {
    "name": "ข้าวเม่าทอด",
    "text": "# ข้าวเม่าทอด\n## เครื่องปรุง\n\n\n\n- กล้วยไข่ผลเล็ก ๆ 1 หวี (1 ผลผ่าเป็น 4 ชีก)\n\n- คยาศารท 1/2 กิโลกรัม\n\n- ไข่เป็ด 1-2 ฟอง\n\n- แป้งข้าวจ้าวแห้ง 3/4 ถ้วยชา\n\n- น้ำปูนใส 1/2 ช้อนโต๊ะ\n\n- เกลือ 1 ช้อนชา\n\n- น้ำกะทิ 2-1 ถ้วยชา (อย่าใส่ทีเดียวหมด)\n\n\n\n## วิธีทำ\n\n\n\nโขลก คยาศารท ด้วยครกให้ ละเอียดอ่อน จนปั้นหุ้มกล้วยได้ต้องโขลกทีละน้อย แล้วตักขึ้นแผ่คยาศารทเป็นแผ่นบาง ๆ หุ้มกล้วยไข่จนหมด วางไว้ นวดแป้งกับกะทิ ไข่ เกลือ และน้ำปูนใส เหลือกะทิไว้บ้าง ลองโรยดูในกะทะที่น้ำมันเดือด ถ้าขึ้นฟูดีใช้ได้ นำกล้วยที่ปั้นไว้ลงชุบใส่ทอดลงแล้วโรยฝอยคอยเขี่ยดูให้ฝอยอยู่ข้างบน ทอดเป็นคู่เล็ก ๆ ฝอยฟูต้องโรยให้เกาะกันด้วย ตักน้ำมันราด พอเหลืองตักขึ้น"
  },
  {
    "name": "เปรี้ยวหวานไข่ม้วน",
    "text": "# เปรี้ยวหวานไข่ม้วน\n## เครื่องปรุง\n\n\n\n- ไข่เป็ด 2 ฟอง\n\n- เนื้อโค 2 ขีด\n\n- มะนาว 1 ผล\n\n- เกลือป่น 1 ช้อนชา\n\n- กะเทียม 5 กลีบ (ขนาดกลาง)\n\n- ผักชี 2 ต้น\n\n- แตงกวา 3 ผล\n\n- มะเขือเทศ 4 ผล\n\n- หอมใหญ่ 1 หัว\n\n- ต้นหอม 5 ต้น\n\n- น้ำมันหมู 2 ช้อนโต๊ะ\n\n- น้ำส้มช้อนโต๊ะ 2 ช้อน\n\n- น้ำเคนดี 1 1/2 ช้อนโต๊ะ\n\n- น้ำตาล 2 ช้อนโต๊ะ\n\n- พริกไทยป่นพอควร\n\n- พริกแดง 2 เม็ด\n\n- กะเทียม 3 กลีบ\n\n\n\n## วิธีทำ\n\n\n\nเนื้อโคหั่นบาง ๆ และสับให้ละเอียด ใส่เกลือป่น กะเทียม 5 กลีบ โขลกละเอียด บีบมะนาวหมดทั้งผล เคล้าให้เข้ากันแล้วเด็ดผักชีทั้ง 2 ต้น แบ่งไว้สำหรับโรยหน้าพอควร นอกนั้นหั่นละเอียด เคล้าไปกับเนื้อสับ พร้อมกับไข่แดง 1 ฟอง พักไว้ ต่อยไข่อีก 1 ฟอง คนให้เข้ากับไข่ขาว ตั้งกะทะทาน้ำมันหมูให้ทั่ว แล้วกรอกไข่นั้นให้ได้ 2 แผ่น จึงแบ่งเนื้อที่สับเป็น 2 ส่วน ทาแผ่นไข่แผ่นละส่วนและซ้อนกันพับริม 2 ข้างก่อน จึงม้วนเป็นแท่งให้แน่นแล้วนึ่งพอสุกแล้วพักไว้ให้เย็น ล้างและหั่นแตงกวา มะเขือเทศ หอมหัวใหญ่ ต้นหอม พริกแดงแคะเม็ดออกล้างหั่นเป็นฝอยตามยาวของเม็ดแช่น้ำไว้ ผสมน้ำส้ม น้ำปลา น้ำตาล ให้เข้ากัน หั่นไข่ม้วนเฉียงเล็กน้อยพองาม ทุบกระเทียมสับให้ละเอียด ตักน้ำมันใส่กะทะตั้งไฟ (ต้องไฟแรง) พอน้ำมันร้อนจัด จึงใส่กะเทียมคนพอหอม ใส่ผักและไข่ที่หั่นไว้ เห็นผักร้อนระอุดีแล้ว จึงราดน้ำปรุงไปรอบ ๆ กะทะแล้วคนให้เข้ากันยกลงตักใส่ภาชนะ โรยพริกไทย ผักชี พริกแดง"
  },
  {
    "name": "ไข่จ่อม",
    "text": "# ไข่จ่อม\n## เครื่องปรุง\n\n\n\n- ไข่จืดต้มแข็ง 2 ฟอง\n\n- ข้าวคั่ว 1 ช้อนโต๊ะ\n\n- ข่าป่น 1/2 ช้อนชา\n\n- น้ำเกลือต้ม (ส่วนเกลือ 4 ช้อนโต๊ะ น้ำ 12 ช้อนโต๊ะ)\n\n- น้ำครั่งตามควร\n\n- หัวหอมซอย 1 ช้อนโต๊ะพูน\n\n- ขิงหั่นฝอย 1 ช้อนโต๊ะ\n\n- พริกสด ผักชี มะนาว น้ำตาลพอควร\n\n\n\n## วิธีทำ\n\n\n\nปอกไข่ใส่ขวด ใส่น้ำเกลือที่ต้มไว้ให้ท่วมไข่ แล้วใส่ข่า ข้าวคั่ว น้ำครั่ง คนให้เข้ากันพอลีแดง ๆ เก็บไว้ 3 วันถึง 7 วัน ใช้ได้ เมื่อจะรับประทาน จึงตักไข่ใส่ภาชนะ หั่นไข่เป็นแว่นบาง ๆ โรยหอมซอย ขิงหั่นฝอยตักน้ำที่ดองไข่นั้นใส่ด้วย บีบมะนาว ใส่น้ำตาล ชิมตามชอบ (แต่อย่าคนให้มากนักจะไม่น่ารับประทาน) หั่นพริกสด ผักชีโรย รับประทานกับปลาย่าง ผักดิบตามชอบ"
  },
  {
    "name": "งบปลาทู",
    "text": "# งบปลาทู\n## เครื่องปรุง\n\n\n\n- ปลาทู 3 ตัว\n\n- มะพร้าวขูด 1/2 ถ้วยชา\n\n- หัวกะทิ\n\n- พริกแห้ง\n\n- หอม\n\n- กระเทียม\n\n- ข่า\n\n- ตะไคร้\n\n- ผิวมะกรูด\n\n- รากผักชี\n\n- ใบมะกรูด\n\n- ใบผักชี\n\n- ใบโหระพา\n\n- น้ำปลา\n\n- น้ำตาล\n\n- ใบตองสำหรับห่อ\n\n\n\n## วิธีทำ\n\n\n\nทำปลาทูสะอาดแล้วแล่เอาแต่เนื้อ 6 ซีก เก็บก้างออกให้หมด ผึ่งไว้ แกะพริกล้างเม็ดออก โขลกรวมกับตะไคร้ หอม กระเทียม ผิวมะกรูด รากผักชี ละเอียดดีแล้วใส่มะพร้าวขูดลงโขลกให้ละเอียดเข้ากันดีแล้ว ปรุงรสด้วยน้ำปลา น้ำตาลนิดหน่อย เตรียมใบตองสำหรับห่อซ้อนกันสัก 3 ชั้นเป็นรูปสี่เหลี่ยม เอาใยโหระพาเด็ดล้างสะอาดวางรองก้นห่อ หยิบชิ้นปลาที่ผึ่งไว้คลุกกับน้ำพริกที่ปรุงรสแล้ว วางเรียงบนใบโหระพา ตักน้ำพริกลาดลงบนชิ้นปลา เกลี่ยให้หน้าเรียบแล้วหยอดหัวกะทิพองาม แต่งหน้าด้วยใบมะกรูดหั่นฝอยผักชี พริกแดงหั่นฝอย ห่อเป็นรูปสี่เหลี่ยมจตุรัส ใช้ไม้กลัด ๆ ไว้แล้วปิ้งให้สุก"
  },
  {
    "name": "น้ำพริกจิ้มผักดิบ",
    "text": "# น้ำพริกจิ้มผักดิบ\n## เครื่องปรุง\n\n\n\n- กะปิดำอย่างดี 1 ช้อนชาพูน\n\n- กระเทียมหัวเล็ก (กระเทียมไทย) 4 หัว\n\n- กุ้งแห้งป่น 1 ช้อนโต๊ะ\n\n- มะอึกสุก 2 ผล\n\n- ผิวส้มเหม็นหั่นละเอียด 1 ช้อนชาพูน\n\n- พริกสามสี (พริกสวนนอก 6 เม็ด พริกขี้หนูเด็ดก้านแล้ว 1 ช้อนชา น้ำปลา น้ำตาลปึก)\n\n- มะนาว\n\n\n\n## วิธีทำ\n\n\n\nใส่กุ้งแห้ง กะปิและเกลือ โขลกให้ละเอียด แล้วปอกกระเทียมใส่โขลกรวมกันไป เมื่อละเอียดแล้ว ขูดมะอึกผ่าออกเป็น 4 ซีก หั่นละเอียด ผิวส้มเหม็น พริกสามสีใส่ครกบุบพอพริกแตก ใส่น้ำปลา น้ำตาล บีบมะนาว คนให้เข้ากัน ชิมรสตามชอบตักใส่ถ้วยแล้วโรยพริกขี้หนู\n\n\n\n**หมายเหตุ** น้ำพริกอย่างนี้ใช้คลุกข้าวก็ได้ จิ้มผักดิบก็ได้ เวลาปรุงถ้าใช้มะดันมะม่วงก็ไม่ต้องใช้มะนาว ผิวส้มเหม็นและมะอึก"
  },
  {
    "name": "ลอยน้ำดอกไม้สด",
    "text": "# ลอยน้ำดอกไม้สด\nล้างภาชนะที่จะใช้ลอย จะเบนขวดหรือโถก็ได้ให้สะอาด ลนดอกกะดังงาด้วยเทียนอบ เมื่อลนเสร็จแลว ดับเทียนใส่ใน/กชนะที่จะลอยนั้น เด็คก้านมะลิ ฉีกดอกกะดังงาโดยบีบกะเปาะให้กลีบร่วงเอง (ห้ามเด็ด) กลีบหนึ่งฉีกสัก 2-3 เส้น เสร็จ แล้วเปิดฝา เทน้ำลงในภาชนะ โดยไม่ต้องเป็นห่วงว่าควันจะหมดหรือไม่ โรยกลีบดอกกะดังงา ลอยมะลิให้ทางก้านลงในน้ำ แล้วบิดฝาโถไว้\n\n\n\n**ข้อควรทราบในการลอยนํ้าดอกไม้สด**\n\n\n\n1. ดอกมะลิ ต้องใช้ที่เก็บจากต้นในคอนเย็น ถ้าเป็นดอกมะลิซื้อ ก็ควรซื้อแต่ตอนเช้ามาเก็บไว้ ถ้าซื้อตอนเย็น จะได้มะลิที่สำลักน้ำ เมื่อบานแล้วจะไม่หอม เพราะดอกมะลิ ถ้าถูกพรมน้ำมากเกินไป หรือ บานเสียก่อน แล้วน้ำมันในดอกไม้จะระเหยไปหมด เมื่อใช้ลอยน้ำก็จะไม่หอม ดอกกะดังงาควรเลือกเหลือง ๆ เพราะลีเขียวกลิ่นอ่อน\n\n2. ดอกไม้ที่ใช้ลอย ไม่ควรลอยให้แน่นภาชนะ ต้องเหลือที่ว่าง สำหรับให้น้ำเก็บกลิ่นหอมได้\n\n3. น้ำที่ใช้ลอย ถ้าใช้ประกอบอาหารที่จะไม่ต้องหุงต้มอีก ก็ใช้น้ำต้มที่ทิ้งไว้จนเย็น ถ้าใช้สำหรับใช้ประกอบอาหารที่จะหุงต้มอีก ก็ไม่ต้องใช้น้ำต้ม\n\n4. เวลาลอยดอกไม้ควรลอยแต่เวลา 18.30 น. ถึงเวลา 19.00 น. เวลาเก็บดอกไม้ขึ้น ควรเป็นเวลา 6.00 น. ถึง 7.00 น. ของวันรุ่งขึ้น"
  },
  {
    "name": "ยำไข่ปลาดุก",
    "text": "# ยำไข่ปลาดุก\n## เครื่องปรุง\n\n\n\n- ไข่ปลาดุกนึ่ง 6 ฝัก\n\n- มะม่วงดิบหั่นฝอย 2 ช้อนโต๊ะพูน\n\n- หัวหอมซอย 2 ซ้อนโต๊ะ\n\n- น้ำเคยดี (ถ้าไม่มีมะม่วงดิบก็ใช้เนื้อแตงกวาหรือแตงร้านหั่นฝอย และบีบมะนาว หรือจะใช้มะดันหรือ มะปรางดิบแทนมะม่วงดิบก็ได้)\n\n- ไพริกขี้หนู\n\n\n\n## วิธีทำ\n\n\n\nเอาไข่ปลาดุกที่นึ่งแล้วใส่จาน ปอกมะม่วงดิบและผ่านบาง ๆ หั่นเป็นฝอย ซอยหัวหอม ใส่รวมกับไข่ปลาดุก เมื่อจะรับประทานจึงใส่น้ำเคยดีตามต้องการ คลุกให้เข้ากันแล้วหั่นพริกขี้หนูโรยหน้า"
  },
  {
    "name": "ปลาทูทอดปรุง",
    "text": "# ปลาทูทอดปรุง\n## เครื่องปรุง\n\n\n\n- ปลาทูนึ่ง 4 ตัว\n\n- หัวหอมซอย 2 ซ้อนโต๊ะ\n\n- ขิงซอย 2 ซ้อนโต๊ะ\n\n- น้ำปลาดี\n\n- มะนาว\n\n- พริกชี้ฟ้าเขียวแดง\n\n\n\n## วิธีทำ\n\n\n\nปปลาทูนึ่ง ทอดให้เหลืองเกรียมแกะเอาแต่เนื้อซีกหนึ่ง คัดเป็น 4 ชิ้น เรียงใส่จานผโรยด้วยหอมซอยหยาบ ๆ ขิงซอยผสมน้ำปลา มะนาว พริกชี้ฟ้าเขียวแดงเผาให้หอม 10 เม็ด หั่นตามขวางตนเข้ากันดีแล้ว เวลาจะรับประทานจึงราดลงบนปลาทู"
  },
  {
    "name": "ต้มยำกะทิ",
    "text": "# ต้มยำกะทิ\n## เครื่องปรุง\n\n\n\n- มะพร้าว 1/2 ถ้วยชา\n\n- น้ำ 2 ถ้วย\n\n- ตะไคร้ 1 ต้น\n\n- ใบมะกรูด 3 ใบ\n\n- เนื้อที่จะต้มยำ จะใช้ปลาช่อน ปลากะเบนย่างหรือปลากะทิย่างก็ได้ คะเนเนื้อปลาเมื่อหั่นแล้วสัก 1 ถ้วยชา ถ้าเป็นปลาช่อนมักไม่ใช้หัว\n\n- น้ำพริกเผา\n\n- มะนาว\n\n- น้ำปลา\n\n- ผักชี\n\n- ต้นหอม\n\n\n\n## วิธีทำ\n\n\n\nคั้นกะทิใส่หม้อ พอไฟเดือดใส่ปลา ทุบตะไคร้ตัดเป็นท่อน ๆ ฉีกใบมะกรูดใส่ไปพร้อม ๆ กัน พอปลาสุกใช้ได้ ปรุงรสด้วยน้ำพริกเผา น้ำปลา มะนาว ตักใส่ชามโรยผักชี กระเทียมเจียว"
  },
  {
    "name": "ไก่ยำ",
    "text": "# ไก่ยำ\n## เครื่องปรุง\n\n\n\n- อกไก่ 4 อก\n\n- แป้งสาลีนิดหน่อย\n\n- หอมหัวเล็ก หั่นละเอียด 1 ช้อนหวาน\n\n- หอมใหญ่ หั่นตามขวาง 2 ช้อนโต๊ะ\n\n- ตะไคร้ หั่นฝอย (จอนเขียวอ่อน ๆ) 1 ช้อนโต๊ะ\n\n- กระเทียม 5 กลีบ\n\n- รากผักชี 1 ช้อนหวาน\n\n- น้ำปลา 2 ช้อนโต๊ะ\n\n- มะนาว 1 ช้อนโต๊ะ\n\n- พริกขี้หนู\n\n- ผักชี\n\n- ถั่วลิสง\n\n- ใบผักกาดหอม\n\n\n\n## วิธีทำ\n\n\n\nอกไก่ล้างสะอาด เลาะเอาแต่เนื้อ ทุบให้นุ่มคลุกด้วยแป้งสาลีหมักไว้ประมาณ 1-2 ชั่วโมง โขลก รากผักชี พริกขี้หนู กระเทียมให้ละเอียด ตักขึ้นใส่ชาม ใส่น้ำปลา น้ำตาล มะนาว รสตามชอบพักไว้ ใบผักกาดหอม เลือกล้างน้ำให้สะอาด พยายามตัดให้เป็นรูปวงกลมเท่า ๆ กันแล้วซ้อนไว้ ก้านผักกาดหอมตัดเล็ก ๆ ยาวคล้ายเชือกวางไว้\n\n\n\nนำไก่ไปย่างบนไฟแรงพอสุกนุ่ม อย่าให้แห้งแข็ง แล้วนำมาหั่นเป็นชิ้นเล็ก ๆ เคล้ากับสิ่งที่ผสมไว้ ใส่หอมหัวเล็ก-ใหญ่และตะไคร้ ชิมดูให้ เปรี้ยว เค็มจัด หวานนิดหน่อย ถ้าไม่ชอบหวานไม่ต้องใส่น้ำตาล อย่าให้แฉะ ตักลงใส่ในใบผักกาดหอมเป็นคำ ใช้ก้านวงมัดไว้ ใส่ลงในจานเป็นกะทงโรยด้วยผักชีและถั่วลิสงทอดกรอบ"
  },
  {
    "name": "กล้วยบวชชี",
    "text": "# กล้วยบวชชี\n## เครื่องปรุง\n\n\n\n- กล้วยน้ำละว้า 5 ผล\n\n- มะพร้าว 2 ถ้วยชา\n\n- น้ำดอกไม้สด 2 ถ้วยชา\n\n- ถั่วทอง หรือ ถั่วเขียวคั่ว 1 ช้อนพูน\n\n- เกลือ\n\n- น้ำตาล\n\n\n\n## วิธีทำ\n\n\n\nคั้นกะทิกรองด้วยผ้า หัวกะทิครั้งที่ 1 ใส่ชามไว้ ครั้งที่ 2-3 ใส่หม้อ ปอกกล้วยผ่าซีกแล้วตัดเป็น 2 หรือ 3 ชิ้นใส่ลงใส่หม้อกะทิที่คั้นไว้ ยกขึ้นตั้งไฟ พอกล้วยสุกใส่หัวกะทิที่แบ่งไว้ ตั้งให้เดือดแล้วจึงปรุงรส เค็มหวาน ตามชอบใจ ยกลงได้ ตักใส่ชามโรยถั่ว\n\n\n\n**หมายเหตุ** วิธีคั่วถั่ว ใช้ถั่วทองหรือถั่วเขียว ล้างให้สะอาด ซาวให้หมดผงดำ สงขึ้นจากน้ำใส่กะทะคั่วให้เหลือง (อย่าให้ถึงเปลือกดำ) ใส่ครก ใช้ลูกครกคนให้แตกเป็น 2 ซีก ตักใส่ตะแกรงหรือจาน ฝัดให้เปลือกออกจนหมด"
  },
  {
    "name": "แกงคั่วฟักทองกับกุ้งตะเข็บ",
    "text": "# แกงคั่วฟักทองกับกุ้งตะเข็บ\n## เครื่องปรุง\n\n\n\n- ฟักทองหั่นแล้ว 2 ถ้วยพูน\n\n- กุ้งปอกแล้ว 1 ถ้วย\n\n- เกลือ 1 ช้อนโต๊ะ\n\n- กะปิ 1 ช้อนชา\n\n- พริกแห้ง 5 เม็ด\n\n- ข่า 7 แว่น\n\n- ตะไคร้ 1 ช้อนโต๊ะ\n\n- หัวหอม 15 หัวกลาง ๆ\n\n- กระเทียม 15 กลีบกลาง ๆ\n\n- ปลาย่างหรือกุ้งสดหรือกุ้งแห้ง 1/4 ถ้วย\n\n- มะพร้าว 1/2 กิโลกรัม\n\n- น้ำปลา\n\n\n\n## วิธีทำ\n\n\n\nปอกฟักทองหั่นล้างใส่ชามพักไว้ กุ้งที่จะใส่แกงนั้นอย่าให้เล็กนัก (ที่เล็กมากควรเลือกไว้โขลกน้ำแกง) ล้างให้สะอาดแล้วจึงปอก ปอกแล้วจึงผ่าหลังให้เอ็นขาด (เมื่อสุกแล้วจะเป็นก้อนกลมน่ารับประทาน) และเขี่ยเส้นดำ ๆ ทิ้งเสียด้วย\n\n\n\nฉีกพริกแช่น้ำไว้สักครู่ และถ่ายน้ำเสียสักครั้งหนึ่งหรือสองครั้ง บีบน้ำให้แห้ง ใส่ครกโขลกพร้อมกับ เกลือ ข่า ตะไคร้ จนละเอียดดีแล้วจึงใส่หัวหอม กะปิโขลกต่อไปให้ละเอียด แล้วใส่กุ้งตัวเล็ก ๆ ที่เลือกไว้ตามส่วนที่กำหนดไว้ในเครื่องปรุง คั้นกะทิใส่หม้อต่อไป คอยคนไว้อย่าให้เป็นลูก พอแตกมันเล็กน้อยยกลง ตักหัวกะทิใส่กะทะตั้งไฟ ตักน้ำพริกใส่ลงผัดให้หอม สุกแล้วตักใส่หม้อกะทิแล้วยกขึ้นตั้งไฟ คนน้ำพริกและกะทิให้เข้ากัน ก็ใส่ฟักทองปิดฝาให้เดือด แล้วปิดฝาคนดู เมื่อฟักทองสุกจึงปรุงรส ชิมดูแล้วใส่กุ้งให้เดือดทั่ว กุ้งสุกก็ใช้ได้"
  },
  {
    "name": "ไส้กรอกหมู",
    "text": "# ไส้กรอกหมู (ไทย)\n## เครื่องปรุง\n\n\n\n- เนื้อหมูหั่นสี่เหลี่ยมลูกบาศก์ขนาด 1.05 3 ถ้วย\n\n- มันหมูหั่นเหมือนเนื้อหมู 1/2 ถ้วย\n\n- มะพร้าวขูดแล้ว 1/2 กิโลกรัม\n\n- ไส้หมู 1/2 กิโลกรัม\n\n- เนื้อปูทะเล หรือกุ้ง 1 ถ้วย\n\n- มันแกวต้มสุกหั่นเป็นฝอย ๆ 1 ถ้วย (ถ้าไม่มีมันแกวใช้ฟักเขียวต้มสุกแทน)\n\n- ไข่เป็ด 2 ฟอง\n\n- ต้นหอมผักชีหั่นแล้ว (ต้นหอมมากกว่า) 1 ถ้วย\n\n- น้ำมันหมู 2 ช้อนโต๊ะ\n\n- น้ำปลาดี\n\n\n\n## เครื่องปรุงน้ำพริก\n\n\n\n- พริกแห้ง 5-7 เม็ด\n\n- หัวหอม (ขนาดกลาง) 25 หัว\n\n- กระเทียม (ขนาดกลาง) 20 กลีบ\n\n- ตะไคร้ต้นใหญ่ 1 ต้น\n\n- ข่า 5 แว่น\n\n- พริกไทย 9 เม็ด\n\n- รากผักชีหั่นละเอียด 1 ช้อนชา\n\n- ถั่วยี่สงคั่วใหม่ ๆ 1/4 ถ้วย\n\n- เกลือเม็ด 1 ช้อนโต๊ะ\n\n\n\n## วิธี\n\n\n\nต้มมันแกวหั่น เตรียมเครื่องปรุง พริกแห้ง เกลือเม็ด รากผักชี ข่า พริกไทย ตะไคร้ หัวหอม กระเทียม ถั่วยี่สง โดยฉีกพริกแห้งลอกเมล็ดล้าง แล้วปอกและหั่นอย่างอื่นใส่ครกโขลกให้ละเอียด เว้นแต่ถั่วยี่วงต้องใส่หลังที่สุดเมื่อเครื่องอื่นละเอียดหมดแล้ว มิฉะนั้นถั่วยี่สงจะทำให้เหนียวโขลกลำบาก หั่นเนื้อหมู มันหมู ปูทะเลเลือกใช้แต่เนื้อบี้ให้กระจาย (ซื้อปูที่ต้มแล้ว) รวมเนื้อหมู มันหมูปูทะเล มันแกว เครื่องที่โขลกใส่ชามอ่างไว้ คั้นกะทิน้ำที่ 1 และที่ 2 รวมกันไว้ (อย่าให้น้ำมากนัก) ส่วนหางครั้งที่ 3 ที่ 4 ใส่น้ำมากได้ คั้นไว้ต่างหาก แล้วตักหัวกะทิใส่อ่างหมู ละลายเครื่องน้ำพริกให้หมดเติมกะทิให้แฉะ ๆ ปรุงรสด้วยน้ำปลาน้ำนิดหน่อยพอให้กลมกล่อมคนให้เข้ากันดี ต่อยไข่ใส่คนให้ทั่วโรยผักชีต้นหอมโรยให้ทั่ว แล้วบรรจุไส้ได้ (เมื่อก่อนบรรจุต้องคนให้ทั่วอีกครั้ง ถ้ากะทิไม่ชุ่มต้องตักน้ำกะทิที่มีอยู่เดิมลงอีก)\n\n\n\n## วิธีบรรจุ\n\n\n\nไส้หมูที่ตากแห้งไว้แล้วตามวิธีล้างไส้ นำมาชุบน้ำตัดรอยผูกหัวท้ายทิ้งเสีย ล้างให้สะอาดและนุ่ม ตัดเป็นท่อน ๆ สั้น ๆ ตามต้องการให้สะดวกแก่การปิ้ง เมื่อตัดไส้ตามต้องการเสร็จแล้ว ก็จับกรวยสำหรับใส่ไส้กรอก เปิดไส้ออกสอดปลายกรวยลงในไส้รูดไส้ให้ขึ้นไปติดย่น ๆ ที่ก้นกรวย จนไส้เหลือสัก 6 เซนติเมตร จึงตักหมูที่ผสมไว้ใส่ในกรวย ใช้ไม้กลมได้ขนาดพอดีกับปลายกรวยยาวประมาณ 25 เซนติเมตร กระทุ้งเครื่องผสมให้ลงไปในไส้พอดีกับเนื้อ และคอยดึงไส้ให้เลื่อนออกไปพอเหมาะกัน อย่าให้แน่นหรือหลวมเกินไป เมื่อเต็มก็ถอดออกผูกหัวท้านอย่าให้น้ำกะทิไหลไปเสียหมด และทำดังนี้ต่อไปจนหมดส่วนผสม ก่อนจะปิ้งจะต้องล้างไส้กรอกแล้วให้สะอาด แต่อย่าแช่ไว้ในน้ำนาน ต้องล้างอย่างเร็ว คือพอจุ่มลงในน้ำแล้วยกขึ้นเท่านั้น แล้วนำไปนึ่ง ผึ่งให้แห้ง แล้วนำไปปิ้งอีกทีหนึ่ง\n\n\n\n## วิธีปิ้ง\n\n\n\nใช้ตารางใหญ่หน่อยวางบนเตาขนาดกว้างพอเหมาะกับตารางนั้น ใส่ไฟอย่าให้แรงเกินไป การวางตารางต้องให้สูงห่างจากไฟราว 18-19 เซนติเมตร เมื่อวางไส้กรอกแล้วต้องระวังกลับไฟรอบ ๆ ตัว เมื่อเห็นผิวแห้งน้ำแล้ว จงฉีกใบตองเป็นฝอยหยาบ ๆ ผูกปลายอีกทางหนึ่งให้แน่นใช้ทางฝอยจุ่มน้ำมันหมูทาให้ทั่ว ใช้ใบตองสดทั้งใบไม่เลื่อยก้านคลุมให้มิด ใช้กากมะพร้าว (ทีคั้นกะทิแล้ว) ค่อยโรยทีละน้อย อย่าให้ไฟลุกได้เป็นอันขาด เมื่อเห็นเหลืองทั่วกัน และน้ำข้างในไส้แห้งแล้วก็ปล่อยให้ไฟแรงขึ้นได้บ้างเล็กน้อยมิฉะนั้นไส้กรอกจะแตก การปิ้งไส้กรอกหมูนี้ต้องระวังมากอยู่นิ่งไม่ได้ ต้องคอยกลับเสมอปิด ๆ เปิด ๆ ใบตองที่คลุมไปจนกว่าไส้กรอกจะเกรียมกรอบต้องกินเวลานานมาก การใส่ไฟก็ต้องค่อย ๆ ให้ไฟแรงขึ้นทีละน้อย ถ้ายังเห็นมีน้ำข้างในเดือดอยู่ อย่าปล่อยให้ไฟแรงเป็นอันขาด\n\n\n\n**หมายเหตุ** จะใช้อบแทนวิธีปิ้งก็ได้ แต่ต้องใช้ไฟอ่อนมากประมาณ 1 ชั่วโมง แล้วค่อย ๆ เพิ่มไฟทีละน้อยจนกระทั่งเกรียม"
  },
  {
    "name": "เมี่ยงปลาทู",
    "text": "# เมี่ยงปลาทู\n## เครื่องปรุง\n\n\n\n- เนื้อปลาที่แกะไม่มีหนังไม่มีก้างแล้ว 1/2 ถ้วย\n\n- เนื้อหมูปนมันต้มหั่นเล็ก ๆ ยาว ๆ 1/2 ถ้วย\n\n- หัวหอมเล็กซอย 1/4 ถ้วย\n\n- ขิงสดหั่นฝอย 1/4 ถ้วย\n\n- ผิวส้มซ่า 1 ซ้อนชาพูน\n\n- ผิวมะนาวหั่นฝอย 1 ซ้อนชาปาด\n\n- เนื้อส้มซ่าแกะเป็นหลีบให้กระจาย 1/2 ถ้วย\n\n- ถั่วลิสงคั่ว 1/2 ถ้วย\n\n- ข้าวคั่วหรือผงขนมปังครีมฉคร็กเก้อร์\n\n- ผักซีหั่นโรยหน้า ๅ 1 ซ้อนชา\n\n- พริกสดเหลือป่น\n\n- ต้นผักกาดหอม 2 ต้น\n\n\n\n## วิธีทำ\n\n\n\nปลาทูนึ่ง (หรือปลาอื่นก็ได้) ทอดแล้วลอกหน้าออกและแกะเนื้อเก็บก้างให้หมด บี้เนื้อให้กระจาย (ไม่ให้ละเอียด) ถ้าปลาไม่เค็ม ใส่เกลือป่นตามต้องการ บีบมะนาวโรยให้ทั่วเคล้าให้กระจาย ถ้าแฉะจึงใส่ผงขนมปังเจือข้าวคั่วป่นละเอียด ใส่เนื้อหมูที่หั่นไว้ เนื้อส้มซ่า ขิง หัวหอม ชิมรสเปรี้ยวเค็มเท่านั้นไม่ต้องใส่น้ำตาล จัดใส่ภาชนะโรยถั่วลิสงคั่วแกะสองซีกตัด 2 ท่อนให้ทั่ว แล้วจึงโรยผักซี พริกสด รับประทานกับใบทองหลางไทยอ่อนหรือผักกาดหอม"
  },
  {
    "name": "นกพิราบตุ๋น",
    "text": "# นกพิราบตุ๋น\n## เครื่องปรุง\n\n\n\n- ฟักเขียว 1/2 ผล\n\n- นกพิราบ 1 ตัว\n\n- หอมใหญ่ 1 หัว\n\n- ถั่วฝักสั้น (ถั่วแขก) 6 ฟัก\n\n- หัวแครอท 1 หัว (ถ้าไม่มีหัวแครอทใช้หัวผักกาดขาวอย่างอ่อนผิวใสก็ได้ 1/2 หัว)\n\n- ผงอร่อย 1 ช้อนชา\n\n- เกลือ\n\n- พริกไทย\n\n- ซีอิ้วใส\n\n\n\n## วิธีทำ\n\n\n\nฟักขูดผิวเขียวออกแกะสลักเป็นลวดลายอะไรก็ได้ แต่อย่าให้ลึกนัก ฝานทางปลายให้ตั้ง ตัดไส้ออกขูดให้เกลี้ยง อย่าให้บางนัก ลอกเอ็นถั่ว ล้างหัวแครอทให้สะอาด ตักน้ำใส่หม้อใส่เกลือสัก 2 เมล็ดตั้งไฟพอเดือด ใส่ถั่วกับหัวแครอทลงต้มจนสุก (ห้ามปิดฝา) ปอกหอมหั่นตามยาวหัวเป็นเซี่ยวอย่าให้บางนัก ทำนกเก็บขนให้เกลี้ยง ผ่าท้องควักไส้ออกล้างให้สะอาด ตัดหัวและเท้าออก ขัดปีก คอและขาให้น่าดู หั่นถั่วเล็ก ๆ เท่าเมล็ดถั่วกระป๋อง ปอกหัวแครอทแล้วหั่นเป็นสี่เหลี่ยมลูกบาศก์โตกว่าถั่วเล็กน้อย จัดนกและผักที่เตรียมไว้ใส่ภาชนะอย่างไหนก็ได้ โรยเกลือพริกไทยพอควรไม่ต้องปิดฝา วางในลังถึงนึ่ง 1 ชั่วโมงแล้วจัดตักขึ้น จัดลงในผลฟักทั้งเนื้อทั้งน้ำ ปรุงรสด้วยซีอิ้วและผงอร่อยชิมดีแล้วนึ่งต่อไปอีก 30 - 45 นาที ให้ฟักสุกใช้ได้"
  },
  {
    "name": "ปลากุเลาทอดปรุงหน้า",
    "text": "# ปลากุเลาทอดปรุงหน้า\n## เครื่องปรุง\n\n\n\n- ปลากุเลา 1 ชิ้นตามต้องการ\n\n- กุ้งใหญ่ หรือ กุ้งตะเข็บพอเหมาะกับปลากุเลาชิ้นใหญ่หรือเล็ก\n\n- หัวหอมหั่นแล้วกองเท่ากุ้ง\n\n- ผักชีนิดหน่อย กะพอดีโรยหน้ากุ้ง\n\n- น้ำส้มสายชู\n\n- น้ำตาล\n\n- พริกชี้ฟ้าเหลือง\n\n- น้ำมันหมูพอทอดปลากุเลา\n\n\n\n## วิธีทอด\n\n\n\nตัดปลากุเลา 1 ชิ้นตามต้องการ ล้างให้หมดขี้เกลือ บั้งให้เป็นตาสี่เหลี่ยมเฉียงไปเฉียงมา พอสุกตักขึ้นใส่จาน ตักน้ำมันขึ้นเสียบ้าง เหลือไว้พอผัดกุ้ง หั่นหอมสี่เหลี่ยมเล็ก กุ้งล้างสะอาดแล้วจึงปอกสับละเอียดใส่กะทะพร้อมกับหัวหอมผัดพอสุกใส่น้ำส้มพอเปรี้ยว น้ำตาลเล็กน้อย ตักโรยบนชิ้นปลาหนาหน่อย โรยผักชี พริกสดหั่น"
  },
  {
    "name": "ห่อหมกหอยแมลงภู่",
    "text": "# ห่อหมกหอยแมลงภู่\n## เครื่องปรุง\n\n\n\n- หอยแมลงภู่สดตัวงาม ๆ 2 ถ้วยตวง\n\n- กล่ำปลีขนาดเล็ก 1 หัว\n\n- ไข่เป็ดขนาดกลาง 2 ฟอง\n\n- หัวกะทิข้น ๆ 1 ถ้วยตวง\n\n- ดอกโสน\n\n- โหระพา\n\n- ต้นหอม\n\n- ผักชี\n\n- ใบมะกรูด\n\n- พริกแดง\n\n\n\n## น้ำพริกเครื่องปรุง\n\n\n\n- พริกแห้งอย่างดีขนาดใหญ่ 1 เม็ด\n\n- ตะไคร้หั่นแล้ว 2 ช้อนโต๊ะพูน\n\n- หอม 5 กลีบ\n\n- กระเทียมขนาดกลาง 3 หัว\n\n- ข่า 5 แว่น\n\n- ผิวมะกรูดหั่นละเอียด 1/2 ช้อนชา\n\n- รากผักชี 1 ช้อนโต๊ะ\n\n- พริกไทย 11 เม็ด\n\n- เกลือเม็ด 1 ช้อนชา\n\n- กะปิดำ 1/2 ช้อนชา\n\n\n\n## วิธีทำ\n\n\n\nล้างหอยแมลงภู่ให้สะอาด แล้วสงขึ้นใส่กระชอนไว้ให้แห้งน้ำพริกแห้งผ่าเอาเม็ดออกล้างน้ำ หั่นตะไคร้ ข่า ผิวมะกรูด รากผักชี (ให้มีต้นติดอยู่ด้วย) หอมกระเทียมหั่นตามขวางกลีบ อย่าปอกเปลือกออกหมด ตวงตามส่วน พริกไทย เกลือ กะปิตวงตามส่วน รวมกันโขลกละเอียด กะหล่ำปลีหั่นเป็นฝอยหยาบ ๆ ยาวขนาด 2 เซนติเมตร ลวกพอสุกบีบน้ำออกให้แห้ง คั้นกะทิข้น ๆ อย่าให้หางกะทิมากนัก แบ่งหัวกะทิตั้งไฟคนพอเดือดไว้หยอดหน้าพักไว้ ตวงกะทิข้น ๆ 2 ถ้วย ใส่เครื่องน้ำพรอกที่โขลกละเอียดลงละลายให้เข้ากัน ใส่กะหล่ำปลีที่ลวกไว้ คนให้น้ำพริกเข้ากันจนข้น ใส่น้ำปลาดี ปรุงรสตามชอบ ใส่หอยแมลงภู่ที่สะเด็ดน้ำแล้ว ต่อยไข่ใส่ลง แล้วใช้ซ่อมค่อย ๆ คนพอไข่แตกเข้ากันดี อย่าคนมาก เด็ดอกโสนล้างน้ำให้สะอาด และใบโหระพา รองก้นภาชนะที่ใช้นิ่ง ตักหอบแมลงภู่ที่ผสมไว้แล้ว ใส่ลงหยอดหัวกะทิ โรยหน้าด้วยต้นหอม ผักชี ใบมะกรูด พริกแดงหั่นละเอียดพองาม นึ่งไฟแรง 15 นาที\n\n\n\n**หมายเหตุ** เวลากวน กวนมากไม่ดี นึ่งนานเกินไป น้ำจะออกมาทำให้ไม่อร่อย"
  },
  {
    "name": "งบไก่",
    "text": "# งบไก่\n## เครื่องปรุง\n\n\n\n- ไก่ 1 ตัว\n\n- ไข่ไก่ 2 ฟอง\n\n- มะพร้าว 1/2 กิโลกรัม\n\n- ใบโหระพา\n\n- ใบมะกรูด\n\n- ผักชี\n\n\n\n## เครื่องน้ำพริก\n\n\n\n- หัวหอม 5 หัว\n\n- กระเทียม 7 หัว\n\n- พริกแห้ง 1 เม็ดเล็ก\n\n- ข่า 3 แว่น\n\n- ตะไคร้ต้นเล็ก 1 ต้น\n\n- รากผักชี 10 ราก\n\n- พริกไทย 3 เม็ด\n\n- เกลือ\n\n- น้ำเคยดีพอควร\n\n\n\n## วิธีทำ\n\n\n\nโขลกเครื่องน้ำพริกตามส่วนให้ละเอียดแล้ว ไก่ล้างสะอาดแล้วเราะเอาแต่เนื้อ หั่นขวางเนื้อให้บางที่สุด มะพร้าวคั้นให้ค่น ตวงให้ได้ 2 ถ้วย แบ่งหัวกะทิไว้แต่งหน้า 4 ช้อนโต๊ะตั้งไฟคนให้ค่น กะทิที่เหลือผสมกับเนื้อไก่คนให้เข้ากัน ใส่น้ำพริกที่โขลกละเอียด คนจนเข้ากันเมื่อค่นดีปรุงรสด้วยน้ำปลา แล้วทำใบตองซ้อนกัน 4 ชั้นเป็นรูปสี่เหลี่ยม ใบโหระพาเด็ดวางลงในใบตอง แล้วตักเนื้อไก่ที่คนไว้บนใบโหระพาแต่งหน้าด้วยหัวกะทิ ใบมะกรูดหั่นฝอย ผักชีพริกแดงหั่นฝอยห่อเป็นสี่เหลี่ยมแบน ๆ วางบนตารางปิ้งกลับข้างละ 15 นาที"
  },
  {
    "name": "ไข่กระจัง",
    "text": "# ไข่กระจัง\n## เครื่องปรุง\n\n\n\n- ไข่จืด 3 ฟอง\n\n- เนื้อหมูปนมันเล็กน้อย .500 กิโลกรัม\n\n- ถั่วพูอ่อน ๆ หั่นบาง ๆ ตามเฉียงฝัก 1 ถ้วยชาพูน\n\n- พริก 5 เม็ด\n\n- หอมเผา 6 หัว\n\n- กระเทียมเผา 5 กลีบ\n\n- ข่าเผา 5 แว่น\n\n- รากผักชี 5 ราก\n\n- ถั่วเขียวคั่ว 1 ช้อนพูน\n\n- กระเทียมดิบ 5 กลีบ\n\n- มะขามเปียก\n\n- น้ำเคยดี\n\n- น้ำตาลตามควร\n\n- มะพร้าวขูด 1 ถ้วยพูน (กดแน่น)\n\n- มันฝรั่ง 2-3 หัว\n\n- น้ำมันหมูตามควร\n\n\n\n## วิธีทำ\n\n\n\nต้มไข่ 15 นาที แล้วแช่น้ำเย็นไว้ หั่นเนื้อหมูแล่มันไว้ต่างหาก แล้วสับให้ละเอียด หั่นมันหมูให้เล็กขนาด 3 เซนติเมตร แล้วฉีกพริกล้างแล้วปอก หั่นเครื่องปรุงในอัญประกาศโขลกให้ละเอียด คั่วถั่วเขียวอย่าให้แก่ไฟนัก พอผิวเปลี่ยนสีก็ใช้ได้ ใส่ครกใช้ลูกครกคนพอแตก 2 ซีก ฝัดเปลือกออกเสียก่อนใส่หม้อต้มให้พอเมล็ดพอง เทใส่กระชอนตักขึ้น โขลกรวมกับเครื่องปรุงให้ละเอียด คั้นกะทิข้น ๆ ใส่หม้อเคี่ยวให้แตกมันจนเป็นขี้โล้ จึงตักเครื่องปรุงที่โขลกไว้ใส่ในกะทิ คนไปจนเป็นน้ำมัน ปรุงรสเค็มเปรี้ยว หวาน แล้วจึงนวดหมูที่สับไว้ปนมันที่หั่นและเครื่องที่ผัก 1-2 ช้อนโต๊ะ เคล้าจนเข้ากันดีแล้ว ปั้นเป็นวงกลมให้วงในโตพอควร ใส่จานก้นลึกนึ่งให้สุก ปอกกระเทียมทุบสับให้ละเอียดเจียวสีนวล ๆ ปอกมันหั่นบาง ๆ ล้างน้ำเกลือแล้วสงขึ้นล้างน้ำเปล่าสงขึ้นผึ่งไว้สักครู่ แล้วทอดให้หรอบ ผัดถั่วพูที่หั่นไว้ให้สุกนุ่ม ใช้ด้ายเส้นเล็กผ่าไข่เป็น 4 เสี้ยว แล้วตัดกลางเป็น 8 ทำดังนี้ทั้ง 3 ฟอง\n\n\n\n## วิธจัด\n\n\n\nช้อนวงหมูที่นึ่งไว้ขึ้นใส่จานก้นลึก (ขนาดพอเหมาะที่จะจัดดังต่อไปนี้) แล้วตักเครื่องปรุงที่ผัดไว้ ราดบนหมูให้ทั่วจนหมดโรยกะเทียมเจียว ตักถั่วพูใส่ในกลางวง หยิบขึ้นไข่ประดับให้ทางแหลมขึ้นข้างบน ให้ทางไข่แดงคว่ำติลงไปในเครื่องปรุงจนรอบหมู แล้วเอามันทอดประดับรอบขอบจานนั้น"
  },
  {
    "name": "หน้าตั้งแขก",
    "text": "# หน้าตั้งแขก\n## เครื่องปรุง\n\n\n\n- ไก่อ่อนตัวย่อม 1 ตัว\n\n\n\n## เครื่องน้ำพริก\n\n\n\n- พริกแห้งเม็ดใหญ่ (สีแดง) 5 เม็ด\n\n\n\n“\n\n\n\n- หัวหอม 10 หัว\n\n- กระเทียม 5 กลีบ\n\n- ลูกจันทร์ 1/2 ลูก\n\n- อบเชย ประมาณ 3 เซนติเมตร\n\n- กระวาน 3 ลูก\n\n- กานพลู 3 ดอก\n\n- โป๊ยกั๊ก 1 ดอก\n\n- ลูกผักชี 1 ช้อนโต๊ะ\n\n- ยี่หร่า 1/2 ช้อนชา\n\n- พริกไทย 9 เม็ด\n\n\n\n“\n\n\n\nนำของในอัญญประกาศคั่วให้หอม\n\n\n\n- ขมิ้นแห้ง\n\n- ถั่วลิสงดิบ 1 ช้อนโต๊ะ\n\n- เกลือ\n\n- น้ำปลา\n\n- น้ำตาล\n\n- มะพร้าว 1/2 กิโลกรัม\n\n\n\n## วิธีทำ\n\n\n\nฉีกพริกล้างโขลกกับเกลือแล้วใส่เครื่องในอัญญประกาศ โขลกให้ละเอียดแล้วใส่ถั่วลิสง และขมิ้น โขลกให้ละเอียด ไก่เลาะกระดูกออกให้หมด เอากระดูกต้มน้ำไว้สำหรับคั้นกะทิ หั่นไก่ออกเป็นสี่เหลี่ยมเล็ก ๆ เคี่ยวกะทิที่คั้นแล้วให้แตกมัน แล้วผัดน้ำพริกให้หอม เอาไก่ใส่ คนให้ทั่ว เติมน้ำกะทิที่เหลืออย่าให้ใสนัก ปรุงรสตามชอบ\n\n\n\n## วิธีทำโรตี\n\n\n\nแป้งสาลีละลายน้ำ ใส่เกลือเล็กน้อย เมื่อเอามือจุ่มแป้งแล้วยกขึ้น แป้งไหล่เป็นเส้นไม่ขาดจากกัน ก็ใช้ได้ เอากะทะตั้งไฟอย่าให้ร้อนนัก เอาน้ำมันเนยทากะทะ เอาแป้งใส่กรวยทำฝอยทอง แล้วโรยในกะทะ ทำเหมือนรังนก แผ่นเล็กใหญ่ตามชอบ พอสุกเอาใส่จาน ฉีกใบตองเป็นเส้นเล็ก ๆ ทำแป้งอีกอันหนึ่งวางบนใบตอง เป็นชั้น ๆ สำหรับรับประทานกับหน้าตั้ง เมื่อจะรับประทานก็เอาแป้งห่อหน้าตั้งหรือจะใช้ข้าวตังทอด ข้าวเกรียบทอด ขนมปังทอดจิ้มก็ได้\n\n\n\n**หมายเหตุ** ตำรับนี้ เจ้าของหวงมาก ไม่ยอมบอกใครเลย คนที่ทำหน้าตั้งนี้เป็นคนสนิทของเจ้าของ สั่งไม่ให้บอกใคร คนที่ทำเขาได้สายบานไว้จึงไม่สามารถบอกได้ แต่ได้แสดงวิธีทำให้ดู จึงได้ตำรับนี้มา"
  },
  {
    "name": "ยำปลาหมึกสด",
    "text": "# ยำปลาหมึกสด\n## เครื่องปรุง\n\n\n\n- ปลาหมึกสดทำสะอาดแล้ว\n\n- แตงกวา\n\n- หัวผักกาดขาว\n\n- ผักกาดหอม\n\n- ใบคึ่นฉ่าย\n\n- มะเฟืองสุก\n\n- สับปะรด\n\n- ต้นหอม\n\n- หัวผักกาดเค็ม\n\n- งาขาวคั่วบุบพอแตก\n\n\n\n## วิธีทำ\n\n\n\nหั่นปลาหมึกเป็นริ้วเฉลียงยาว ๆ ตั้งน้ำให้เดือดลวกแปลาหมึกที่หั่นแล้วเร็ว ๆ แล้วราดน้ำเย็นอีกครั้ง เพื่อให้ปลาหมึกกรอบขึ้น ผักต่าง ๆ ทำเหมือนฮึ่อแซ คือแตงกวาหั่นตามขวาง หัวผักกาดขาวหั่นฝอยขยำเกลือแล้วล้างน้ำ คึ่นฉ่านตัดเป็นท่อน ๆ มะเฟืองหั่นบาง ๆ สับปะรดหั่นบาง ๆ จัดผักทั้งหมดให้งดงามในจานเปล หัวผักกาดเค็มหั่นฝอยล้างน้ำอุ่น ๆ เพื่อลดความเค็ม จัดปลาหมึกลงตรงกลางจานเปล โรยหัวผักกาดเค็มฝอยและงาคั่ว รับประทานกับน้ำจิ้ม\n\n\n\n**หมายเหตุ** น้ำจิ้ม ตำกระเทียมกับเกลือ ผสม น้ำตาลทราย น้ำปลาดีและมะนาว ปรุงรสตามชอบ"
  },
  {
    "name": "ฟักตุ๋น",
    "text": "# ฟักตุ๋น\n## เครื่องปรุง\n\n\n\n- ไก่ครึ่งตัว\n\n- ฟัก 1 ท่อนตอนปลายลูกยาวประมาณ 15 เซนติเมตร\n\n- ถั่วกระป๋อง 3 ช้อนโต๊ะ\n\n- หัวแครอทหั่นสี่เหลี่ยมลูกบาศก์ 1 เซนติเมตร 3 ช้อนโต๊ะ\n\n- กระเทียม 3 กลีบ\n\n- แป้งสาลี 2 ช้อนโต๊ะ\n\n- พริกไทย 5 เม็ด\n\n- น้ำเคยดี\n\n- น้ำตาล\n\n\n\n## วิธีทำ\n\n\n\nล้างไก่ให้สะอาดแล่เอาแต่เนื้อสับให้ละเอียด กระดูกต้มน้ำซุปใช้น้ำ 5 ถ้วยชาเคี่ยวจนเหลือ 2 ถ้วยชา หัวแครอทต้มในหม้อน้ำซุบแล้วหั่นสี่เหลี่ยมลูกบาศก์ขนาด 1 เซนติเมตร โขลกพริกไทย กระเทียมให้ละเอียด ผสมแป้งสาลีกับเนื้อไก่ที่สับละเอียดนวดจนเข้ากันดีจึงใส่พริกไทยกระเทียมที่โขลกไว้น้ำเคยดี น้ำตาล 1/2 ช้อนกาแฟ นวกเข้ากันดีจึงใส่แครอทต้มที่หั่นไว้และถั่วกระป๋องเคล้าให้ทั่วกัน ฟักปอกเปลือกล้างน้ำให้สะอาด คว้านเอาไส้ออกอย่าให้ก้นทะลุเจียนปากให้เกลี้ยง จัดตามแต่จะเห็นงาม เอาเนื้อไก่ที่ผสมไว้บรรจุลงให้เต็ม ที่เหลือปั้นเป็นลูกชิ้นกลม ๆ เตรียมไว้ น้ำซุบที่ต้มไว้ (กรองเอากระดูกออก) ใส่ในภาชนะที่จะใช้ ยกฟักที่ทำไว้ ใส่ลงตุ๋นจนสุกดี (ใช้เวลา 1 ชั่วโมง) เปิดฝาเอาลูกชิ้นที่ปั้นไว้ใส่ลงปิดฝาอีก คะเนพอลูกชิ้นสุกยกลงถ่ายภาชนะตามต้องการ"
  },
  {
    "name": "ยำถั่วพู",
    "text": "# ยำถั่วพู\n## เครื่องปรุง\n\n\n\n- ถั่วพู 10 ฝัก\n\n- กุ้งนาง 2 ตัว\n\n- มะพร้าวคั่ว 1 ช้อนโต๊ะพูน\n\n- น้ำพริกเผา (อย่างไม่มีน้ำมัน) 1 ช้อนชา\n\n- หัวกะทิ 1 ช้อนโต๊ะ\n\n- น้ำปลา\n\n- มะนาว\n\n- น้ำตาล\n\n- เกลือ\n\n\n\n## วิธีทำ\n\n\n\nตักน้ำใส่หม้อ ใส่เกลือเล็กน้อย ไม่ถึงกับออกรสเค็มตั้งไฟให้เดือดพล่าน จึงใส่ถั่วพูลงต้ม พอสุกตักขึ้นหั่นขวางฝักบาง ๆ ปอกกุ้งผ่าสองซีก หั่นตามขวางตัวถี่ ๆ แกะหัวออก รีดมัน ฉีกเนื้อที่หัวออก ขูดส่วนอ่อน ๆ ที่เหงือกรวมกัน เนื้อส่วนหัวสับให้ละเอียดผสมกับเนื้อส่วนตัว ใส่กะทะตั้งไฟรวนพร้อมกับมันกุ้ง พอสุกตักขึ้น อย่าให้ทันแห้ง ถั่วพูหั่นแล้วใส่จาน โรยมะพร้าวคั่ว กุ้งรวนละลายน้ำพริกเผากับน้ำปลา น้ำตาล มะนาว ชิมตามรสที่ชอบเมื่อจะรับประทานจึงคลุกด้วยน้ำพริกเผาที่ละลายไว้\n\n\n\n**หมายเหตุ** ยำชนิดนี้จะใช้ถั่วฝักยาวแทนถั่วพูก็ได้"
  },
  {
    "name": "ซ้อสมะเขือเทศซุป",
    "text": "# ซ้อสมะเขือเทศซุป\n## เครื่องปรุง\n\n\n\n- หอมใหญ่สับละเอียด 1 ช้อนโต๊ะ\n\n- มะเขือเทศขวด 2 ช้อนโต๊ะ\n\n- เนย 1 ช้อนโต๊ะ\n\n- แป้งสาลี 1 ช้อนโต๊ะ\n\n\n\n## วิธีทำ\n\n\n\nตักเนยใส่หม้อตั้งไฟให้ละลาย ใส่หอมสับคนจนสุก จึงใส่แป้งลงคนให้ทั่ว ค่อย ๆ ใส่น้ำทีละน้อย ๆ คนไปใส่ไป จนแป้งละลายหมด แล้วใส่น้ำมะเขือเทศขวดคนให้เข้ากัน ถ้าค่นไปก็เติมน้ำให้พอดี ปรุงรสให้เปรี้ยว ๆ หวาน ๆ ถ้าต้องการมากก็เพิ่มส่วนขึ้น"
  },
  {
    "name": "ปลาทูชุบแป้งทอด",
    "text": "# ปลาทูชุบแป้งทอด\n## เครื่องปรุง\n\n\n\n- ปลาทูสด 6 ตัว\n\n- กุ้งนางสับละเอียด 1/2 ถ้วย\n\n- ไข่เป็ด 1 ฟอง\n\n- แป้งมัน 2 ช้อนโต๊ะ\n\n- เกลือ 2 ช้อนชา\n\n- พริกไทย 1/2 ช้อนชา\n\n- ผักชี 2 ต้น\n\n- น้ำมันสำหรับทอด\n\n\n\n## วิธีทำ\n\n\n\nเลือกปลาทูสด ๆ ตัวงาม ๆ แช่น้ำเกลือไว้ (เกลือ 2 ช.ต. น้ำ 1 ถ้วย) ประมาณ 20 นาที เอาขึ้นนิ่งประมาณ 25 นาทียกลงไว้ให้เย็น ค่อยแกะเนื้อปลาออกเป็น 2 ซีก เก็บกระดูกเล็กออกให้หมด วางหงายทางเนื้อขึ้นทั้ง 12 ซีก ใส่เกลือ พริกไทย ไข่ 1 ฟองลงในกุ้งที่สับไว้ แล้วผสมให้เข้ากัน ลองทอดชิมดูรสดีแล้วใช้มีดตักทาลงบนปลาที่แกะแล้วพอทั่ว เด็ดใบผักชี 2 ช่อลงบนกุ้ง กดลงพอติดกันชุบแป้งที่ผสมไว้แล้วทอดในน้ำมันร้อนจนเหลืองกรอบ\n\n\n\n## วิธีผสมแป้ง\n\n\n\nไข่ 1 ฟองตีให้ฟู ใส่แป้งสาลี 4 ช.ต. คนเบา ๆ ให้เข้ากันดี"
  },
  {
    "name": "บะหมี่ทรงเครื่อง",
    "text": "# บะหมี่ทรงเครื่อง\n## เครื่องปรุง\n\n\n\n- เส้นบะหมี่\n\n- เต้าหู้เหลือง\n\n- เนื้อหมู\n\n- กุ้งแห้ง\n\n- ปลาหมึกแห้ง\n\n- หัวผักกาดเค็ม\n\n- ไข่เป็ด\n\n- ถั่วลิสงคั่ว\n\n- กระเทียม\n\n- ใบคื่นช่าย\n\n- ผักซี\n\n- ใบหอม\n\n- แป้งมัน\n\n- ผงซุรส\n\n- พริกชี้ฟ้า-เขียว-แดง-เหลือง\n\n- น้ำตาล\n\n- น้ำปลา\n\n- น้ำส้ม\n\n\n\n## วิธีทำ\n\n\n\nลวกเส้นบะหมี่ใส่จาน เนื้อหมูต้ม (เก็บน้ำที่ต้มไว้ละลานแป้งมัน) เต้าหู้าเหลือง หัวผักกาดเค็มหั่นเป็นชิ้นเล็ก ๆ กุ้งแห้งผ่าสอง ซอยถั่วลิสงคั่ว ปลาหมึกแห้งปิ้งแล้วฉีกเป็นชิ้นเล็ก ๆ หลังจากเจียวกระเทียมพอเหลืองแล้วจึงทอดปลาหมึกชิ้นเล็ก ๆ นี้  ไข่กรอกบาง ๆ แล้วหั่นฝอย ใบคื่นช่ายใบหอม ผักซีหั่นเตรียมไว้โรยหน้า ละลายแป้งมันด้วยน้ำต้มหมูแล้วเปียกใส ๆ ในกะทะหลังจากที่ทอดปลาหมึกผสมผงซูรสนิดหน่อย แล้วราดลงบนบะหมี่ที่เตรียมไว้ แต่งหน้าด้วยเครื่องต่าง ๆ  รับประทานผสมกับ น้ำส้ม น้ำปลา และน้ำตาลที่เตรียมไว้"
  },
  {
    "name": "มะตูมเชื่อม",
    "text": "# มะตูมเชื่อม\n## เครื่องปรุง\n\n\n\n- มะตูมอ่อน 2-3 ผล\n\n- น้ำตาลทรายขาว 1 กิโลกรัม\n\n- น้ำ 10 ถ้วยชา\n\n\n\n## วิธีทำ\n\n\n\nมะตูมอ่อนปอกเปลือกออก จะผ่าตามขวางหรือตามยาวก็ได้ตามชอบ แช่ลงในน้ำปูนใสสักพักหนึ่ง นำขึ้นมาลอกออกแล้วใส่ในน้ำเย็น ฝานรัง เมล็ด และยางออกให้หมด ใส่ลงในน้ำตาล เคี่ยวไปจนเหนี่ยวเหมือนยางของมะตูมเองใช้ได้ ห้ามคน ต้องเขี่ยเบา ๆ และเอียงกะทะให้น้ำตาลทั่ว"
  },
  {
    "name": "สังขยา",
    "text": "# สังขยา\n## เครื่องปรุง\n\n\n\n- ไข่ 2 ฟอง\n\n- น้ำตาลมะพร้าว หรือน้ำตาลโตนด 4 ถ้วยชา\n\n- มะพร้าว หัวกะทิข้น ๆ 1 ช้อนโต๊ะ\n\n\n\n## วิธีทำ\n\n\n\nต่อยไข่ใส่ภาชนะ คั้นกะทิกรองด้วยผ้าขาวบาง ตวงน้ำใส่ในน้ำกะทิแล้วผสมกับไข่ขยำขนขึ้น (ขยำนานประมาณ 30 นาที) ต่อไปจึงกรองอีกครั้งหนึ่ง แล้วตักใส่ถาด ใส่ลังถึงยกขึ้นตั้งบนกะทะซึ่งน้ำเดือดอยู่แล้ว ปิดฝานึ่ง 45 นาทียกลง รอจนเย็นแล้วใช้สังกะสีหรือทองเหลืองแผ่นบาง ๆ ตัดแซะใส่จาน\n\n\n\n**หมายเหตุ** สังขยาที่ปรุงตามส่วนที่กล่าวนี้ คือสังขยาที่ใช้ตัดรับประทานเป็นคำ ๆ การทำสังขยา ถ้าใช้ตีขึ้นไม่ดีเหมือนขยำด้วยใบตองล้างสะอาดแล้วฉีกเป็นริ้ว ๆ เพราะตีทำให้ใยของไข่ขาด หน้าสังขยาไม่ย่น"
  },
  {
    "name": "กุ้งแห้งปรุงขิง",
    "text": "# กุ้งแห้งปรุงขิง\n## เครื่องปรุง\n\n\n\n- กุ้งแห้งขนาดเล็กชนิดจืด 1 ถ้วยชา\n\n- ขิง\n\n- กะเทียม\n\n- น้ำปลา\n\n- มะนาว\n\n- น้ำตาลถ้าชอบหวาน\n\n- หริกเหลือง\n\n\n\n## วิธีทำ\n\n\n\nกุ้งแห้งล้างสะอาดผึ่งหมาดแล้วทอดให้เหลืองกรอบ ใส่ภาชนะเตรียมไว้ ขิงซอยล้างน้ำแล้วสงขึ้นให้สะเด็ดน้ำ โรยลงบนกุ้งแห้งทอด แล้วโรยกระเทียมซอยละเอียด ผสมน้ำปลานดหน่อย ถ้ากุ้งแห้งเค็มมาก มะนาว น้ำตาลถ้าชอบหวาน ราดเวลาจะรับประทาน โรยพริกเหลืองหั่น"
  },
  {
    "name": "แกงเผ็ดน้ำมันหมู",
    "text": "# แกงเผ็ดน้ำมันหมู\n## เครื่องปรุง\n\n\n\n- ฟักทองหั่น 2 ถ้วย\n\n- เนื้อที่จะใส่จะใช้เนื้อโคหรือเนื้อไก่ก็ได้\n\n- เครื่องแกงอย่างเดียวกับเครื่องแกงเผ็ดไม่ใส่กะทิ แต่เติมกะชายสัก 4-5 รากกับหัวเล็ก ๆ สัก 1 หัว\n\n- ข้าวเบือ (ข้าวเย็น) 1 ช้อนโต๊ะพูน\n\n- พริกสด\n\n- ใบกะเพรา\n\n- ใบมะกรูดพอควร\n\n- น้ำมันหมู 2 ช้อนโต๊ะ\n\n\n\n## วิธีทำ\n\n\n\nเมื่อโขลกน้ำพริกเสร็จแล้ว ตักน้ำมันหมูใส่หม้อหรือกะทะ ตักน้ำพริกใส่น้ำสัก 1 ช้อน ผัดจนหอมจึงใส่ฟักทองลงผัดพอสมควร ใส่เนื้อลงคนพอสุกก็เติมน้ำให้พอเหมาะกับเนื้อแล้วปิดฝาให้เดือด พอฟักทองสุกปรุงรสและชิมให้ดีแล้วใส่พริกสด ปล่อยให้เดือดทั่วแล้ว ใส่ใบกะเพรายกลง"
  },
  {
    "name": "เครื่องปรุงต่าง",
    "text": "# เครื่องปรุงต่าง ๆ ในการประกอบอาหาร\nถ้าตำรับใดไม่ได้กำหนดไว้ว่ามากน้อยเท่าใดจะประมาณได้ดังต่อไปนี้ แต่ถ้าท่านผู้ใดชอบสิ่งใดมากและน้อย ก็ลดลงหรือเพิ่มตามพอใจ เช่น ถ้าจะแกงไก่หรือเนื้อโค หรือเนื้ออื่น ๆ ก็ดี จะประมาณขนาดน้ำหนักเนื้อใน 1 กิโลกรัม ซึ่งถ้าแกงใส่กะทิก็ใส่มะพร้าว 2 ผล ถ้าแกงชนิดที่ใส่ผักมาก เช่น แกงต้มปลาร้าก็ควรลดเนื้อให้น้อยลง ส่วนเครื่องแกงก็จะประมาณดังต่อไปนี้\n\n\n\n**หมายเหตุ** หัวหอม กระเทียม ขนาดตามกลีบของหอมกระเทียมไม่โตกว่าปลายนิ้วก้อย หือนิ้วนาง ถ้ากลีบโตเกินกว่านี้ก็เฉลี่ยลงตามส่วน\n\n\n\n1.แกงเผ็ดน้ำพริก\n\n\n\n- พริกแห้งตั้งแต่ 7-25 เม็ด\n\n- หัวหอมขนาดกลาง ๆ 25 กลีบ\n\n- กระเทียมขนาดกลาง 25 กลีบ\n\n- ลูกผักชี 1 ช้อนโต๊ะ\n\n- ลูกยี่หร่า 1/2 ช้อนชา\n\n- พริกไทย 7-9 เม็ด\n\n- ข่าหั่นบาง 9 แว่น\n\n- ตะไคร้หั่นแล้ว 1 ช้อนโต๊ะ\n\n- ผิวมะกรูด 1/4 ช้อนชา\n\n- รากผักชีหั่นแล้ว 1 ช้อนชา\n\n- กะปิ 1 ช้อนพูน\n\n- เกลือ 1 ช้อนโต๊ะ\n\n\n\n2.น้ำพริกแกงมัสหมั่น\n\n\n\n- พริกแห้ง 7-21 เม็ด\n\n- ลูกผักชี 1 ช้อนโต๊ะ\n\n- ยี่หร่า 1 ช้อนชา\n\n- กานพลู 5 ดอก\n\n- อบเชยขนาด 1/2 * 2 เซนติเมตร\n\n- ลูกเอ็นหรือกะวาน 5 ลูก\n\n- หัวหอมเผา 20 หัว\n\n- กระเทียมเผา 10 กลีบ\n\n\n\nเครื่องใส่นอกน้ำพริก\n\n\n\n- ขิงสดหั่นฝอย 2 ช้อนโต๊ะ\n\n- ถั่วลิสงคั่วหรือเมล็ดฝักยาว 1 ถ้วยชา\n\n- อบเชยขนาด 2*7 เซนติเมตร\n\n- ใบกะวาน 15 ใบ\n\n- ลูกกะวาน 20 ลูก\n\n\n\n3.น้ำพริกพะแนง\n\n\n\n- พริกแห้ง 7-21 เม็ด\n\n- หัวหอมขนาดกลาง 25 หัว\n\n- กระเทียม 25 หัว\n\n- ข่าหั่นบาง ๆ 9 แว่น\n\n- ตะไคร้ 1 ช้อนโต๊ะ\n\n- ลูกผักชี 1 ช้อนโต๊ะ\n\n- ลูกยี่หร่า 1 ช้อนชา\n\n- ถั่วลิสงหรือถั่วทองคั่ว 2 ช้อนโต๊ะ\n\n- เกลือ 1 ช้อนโต๊ะ\n\n- กะปิ 1/2 ช้อนชา\n\n\n\n4.น้ำพริกแกงคั่ว\n\n\n\n- พริกแห้ง 5-11 เม็ด\n\n- ข่าหั่นบาง ๆ 2 แว่น\n\n- ตะไคร้หั่นแล้ว 1 ช้อนโต๊ะ\n\n- หัวหอมขนาดกลาง 20 กลีบ\n\n- กระเทียมขนาดกลาง 20 กลีบ\n\n- ปลาย่าง 1/2 ถ้วยชา\n\n\n\n5.น้ำพริกแกงกะหรี่\n\n\n\n- ลูกผักชี 1 ช้อนชา\n\n- ยี่หร่าครึ่งช้อนชา\n\n- อบเชยป่น 1 หยิบมือ\n\n- กะวาน 3 ลูก\n\n- กานพลู 5 ดอก\n\n- เทียนข้าวเปลือกครึ่งช้อนชา\n\n- หอม 30 หัว\n\n- กระเทียม 20 กลีบ\n\n- เกลือ\n\n- ขิง 3 แว่น\n\n- พริกแห้ง 1 เม็ด\n\n\n\n6.แกงฉู่ฉี่\n\n\n\nน้ำพริกอย่างเดียวกับน้ำพริกแกงคั่ว แต่ไม่ใส่ปลาย่าง\n\n\n\n7.เครื่องปรุงน้ำยา\n\n\n\n- พริกแห้ง 9-11 เม็ด\n\n- หัวหอม 30 หัว\n\n- กระเทียม 20 กลีบ\n\n- ตะไคร้หั่นแล้ว 2 ช้อนโต๊ะ (2 ต้นเขื่อง ๆ)\n\n- ข่าหั่นบาง ๆ 11 แว่น\n\n- กะชายหั่นแล้ว 1 ถ้วยชาพูน\n\n- กะปิ 1 ช้อนโต๊ะ\n\n- ปลากุเลา 1 ตัว ย่อม ๆ\n\n\n\nเครื่องปรุงน้ำแกงต่าง ๆ ซึ่งกล่าวมาแล้วนี้ เป็นเครื่องปรุงที่ใช้กันตามปกติ แต่ยังมีผู้เชี่ยวชาญบางท่านพอใจพลิกแพลงแซกของบางอย่างเพิ่มเติมให้ชูรสขึ้น เช่นตามปกติแกงเผ็ดใช้เครื่องเทศแต่เพียงลูกผักยี่หร่า ท่านก็เติมลูกกะวาน กานพลู ลูกจันทร์ ฯลฯ อย่างใดอย่างหนึ่งลงอีกตามความพอใจ ฉะนั้นเครื่องปรุงน้ำแกงเผ็ดต่าง ๆ ไม่ยุติเฉพาะแต่ในตำราเท่านั้น จะเปลี่ยนแปลงอย่างใดก็ได้ตามความพอใจ มีเครื่องยืนพื้นของน้ำแกงอยู่ ก็คือ ข่า ตระไคร้ หอม กระเทียม\n\n\n\nอนึ่ง เครื่องปรุงนอกน้ำแกง เช่นใบมะกรูด พริกอ่อน โหระพา แต่ถ้าไม่มีสิ่งเหล่านี้ จะใช้ผักอะไรก็ได้ให้มีกลิ่นและรสเหมาะสมกับเนื้อสัตว์ที่ใช้ใส่แกงนั้น หรือใช้ทั้บงผักนี้และผักอื่นด้วย\n\n\n\n**เครื่องปรุงแกงส้มอย่างที่ 1**\n\n\n\n- พริกแห้ง 5-15 เม็ด\n\n- หัวหอม 15 หัว\n\n- กระเทียม 5 กลีบ\n\n- ข่าหั่นบาง ๆ 5 แว่น\n\n- กะปิ 1/2 ช้อนชา\n\n\n\n********************************เครื่องปรุงแกงส้มอย่างที่ 2********************************\n\n\n\n- พริกแห้ง 5-15 เม็ด\n\n- ข่าหั่นบาง ๆ 5 แว่น\n\n- ตะไคร้หั่นแล้ว 1 ช้อนชา\n\n- หัวหอม 15 หัว\n\n- กระเทียม 5 กลีบ\n\n- กะปิ 1/2 ช้อนชา\n\n\n\n************************เครื่องปรุงแกงส้มอย่างที่ 3 (ได้จากชาวเรือแลกข้าว)************************\n\n\n\n- พริกแห้ง 5-15 เม็ด\n\n- ข่าหั่นบาง ๆ 5 แว่น\n\n- ตะไคร้หั่นแล้ว 1 ช้อนชา\n\n- กระเทียม 10 กลีบ\n\n- กะปิ 1 ช้อนชา\n\n\n\n************************************************************เครื่องปรุงแกงส้มอย่างที่ 4 (ของชาวเหนือ)************************************************************\n\n\n\nใส่แกงส้มเหมือนอย่างที่ 2 แต่เติมกระชายด้วย 7 ราก\n\n\n\n******************************เครื่องปรุงแกงส้มอย่างที่ 5******************************\n\n\n\n- พริกแห้ง 5-15 เม็ด\n\n- ข่าหั่นบาง ๆ 5 แว่น\n\n- ตะไคร้หั่นแล้ว 1 ช้อนชา\n\n- หัวหอม 15 หัว\n\n- กระเทียม 15 กลีบ\n\n- ผิวมะกรูดครึ่งช้อนชา\n\n- กะปิ 1 ช้อน\n\n\n\nหมายเหตุ เครื่องปรุงชนิดนี้ มักใช้กับแกงที่คาวจัด เช่นแกงส้มปลาเทโพ\n\n\n\n************************************************************เครื่องปรุงแกงส้มอย่างที่ 6 (ของชาวปักษ์ใต้)************************************************************\n\n\n\n- พริกสด (จะเป็นมูลหนูหรือพริกชี้ฟ้าก็ได้) ตามชอบเผ็ดมากหรือน้อย\n\n- ตะไคร้ 1 ต้นอย่างเขื่อง\n\n- หัวหอม 10 หัว\n\n- กระเทียม 20 กลีบ\n\n- ขมิ้นทองสด 1 ท่อนยาวประมาณ 3 เซนติเมตร\n\n- ความเปรี้ยวมักใช้ ใบมะดันเพสลาด (จวนแก่) ถ้าใช้ใบอ่อน มักขื่นยางและไม่เปรี้ยวด้วย\n\n\n\n****************************เครื่องปรุงแกงต้มส้ม****************************\n\n\n\n- หัวหอม 5 หัว\n\n- กระเทียม 5 กลีบ\n\n- รากผักชีหั่นละเอียด 1 ช้อนชาพูน\n\n- พริกไทย 11 เม็ด\n\n- กะปิ 1/2 ช้อนชา\n\n- ขิงหั่นหนา 1 มิลิเมตร 3 แว่น\n\n\n\n**********************************เครื่องปรุงแกงต้มปลาร้า**********************************\n\n\n\n- หัวหอมเผา 20 หัว\n\n- กระเทียมเผา 20 กลีบ\n\n- ข่าเผาหั่นบาง ๆ 7 แว่น\n\n- ตะไคร้หั่นแล้ว 1/2 ถ้วย\n\n- ปลาย่างหรือปลาต้ม 3 ช้อนโต๊ะ\n\n- พริกไทย 11 เม็ด\n\n- รากผักชี 1 ช้อนชา\n\n- ปลากุเลาหรือปลาร้า 2 ช้อนโต๊ะ\n\n\n\n(เครื่องอย่างนี้ใช้แกงบวนได้ แต่ต้องเติมใบไม้เช่นใบมะตูมหรือใบตะไคร้โขลก คั้นน้ำเพื่อให้เป็นสีเขียว)\n\n\n\n******************************************เครื่องปรุงแกงหมูเทโพ******************************************\n\n\n\n- พริกแห้ง 7-21 เม็ด\n\n- เกลือเม็ด 1 ช้อนโต๊ะ\n\n- ข่าหั่นบาง ๆ 7 แว่น\n\n- ตะไคร้หั่นแล้ว 1 ถ้วยพูน\n\n- ผิวมะกรูดหั่นแล้ว 1 ช้อนชา\n\n- รากผักชีหั่นละเอียด 1 ช้อนชา\n\n- ลูกยี่หร่าครึ่งช้อนชา\n\n- หัวหอมกลาง 20-25 หัว\n\n- กระเทียมขนาดกลาง 20-25 กลีบ\n\n- กะปิ 1 ช้อนชา\n\n\n\n************************************************************เครื่องใส่นอกเครื่องปรุงน้ำแกง************************************************************ ใบมะกรูด เปลือกมะกรูด\n\n\n\n************************************เครื่องแกงตะพาบน้ำ************************************\n\n\n\n- พริกแห้ง 7-25 เม็ด\n\n- เกลือเม็ด 1 ช้อนโต๊ะ\n\n- ลูกผักชีคั่ว 1 ช้อนโต๊ะ\n\n- ยี่หร่าคั่ว  1 ช้อนชา\n\n- ข่าหั่นบาง ๆ 9 แว่น\n\n- ตะไคร้หั่นแล้ว 2 ช้อนโต๊ะ\n\n- รากผักชีหั่นละเอียด 1 ช้อนชา\n\n- พริกไทย 9-11 เม็ด\n\n- ผิวมะกรูดหั่นครึ่งช้อนชา\n\n- หัวหอมขนาดกลาง 20-25 หัว\n\n- กระเทียมขนาดกลาง 20-25 กลีบ\n\n- กะปิ 1 ช้อนชา\n\n\n\n************************************************************เครื่องใส่นอกเครื่องปรุงน้ำแกง************************************************************ พริกสดเขียวแดง ใบมะกรูด ใบโหระพาหรือใบกระเพรา\n\n\n\n**หมายเหตุ** บางท่านก็ใส่หัวเปราะหอมด้วยในเครื่องปรุงนิดหน่อย เพื่อช่วยให้เครื่องเทศส่งกลิ่นหอม ข้าพเจ้าได้เคยรับประทานของ ม.จ. หญิง เกษร สนิทวงศ์ พระชายากรมหมื่นภูวดีราชฤทัย อร่อยมาก รู้สึกว่าเครื่องแกงของท่านใช้คั่วทุกอย่าง\n\n\n\n****************************************************เครื่องปรุงแกงคั่วตะพาบน้ำ****************************************************\n\n\n\n- พริกแห้ง 7-20 เม็ด\n\n- เกลือเม็ด 1 ช้อนโต๊ะ\n\n- ข่าหั่นบาง ๆ 7-9 แว่น\n\n- ตะไคร้หั่นแล้ว 1 ช้อนโต๊ะพูน\n\n- รากผักชีละเอียด 1 ช้อนชา\n\n- พริกไทย 9-11 เม็ด\n\n- หัวหอมขนาดกลาง 20-25 หัว\n\n- กระเทียมขนาดกลาง 20-25 กลีบ\n\n- กะปิ 11 ช้อนชา***\n\n\n\n**เครื่องใส่นอกเครื่องปรุงน้ำแกง** มะอึก ระกำ ส้มมะขามเปียก ถ้าไม่มีมะอึก ระกำ จะใช้มะเขือเทศ หรือมะเขือส้ม (คือมะเขือป่า ลักษณะใบ ดอก และรสเหมือนมะเขือเทศผลสุกแดงแต่เป็นพวงเหมือนมะเขือพวง) ก็ได้ บางท่านก็ใส่มะกรูด ใบโหระพา พริกสดเขียวแดงด้วย รสต้องเค็ม เปรี้ยว หวาน\n\n\n\n**เครื่องปรุงอีกชนิดหนึ่งเรียกกันว่าพริกขิงพัด** แต่ไม่มีขิงเลย ไม่ทราบเหตุผลว่าทำไมจึงเรียกกันเช่นนี้ และไม่ทราบจะไปค้นที่ไหนได้ ข้าพเจ้าได้เรียนถามท่านผู้หลักผู้ใหญ่ท่านก็ว่าไม่ทราบเหมือนกัน แต่ข้าพเจ้าเห็นว่า เสด็จผู้ทรงคุณอันล้ำเลิศของข้าพเจ้าโปรด ทรงทำพริก ขิงตำรับที่ 1 และทรงโปรดเนื้อแย้ แทนกุ้งแห้งอยู่เนือง ๆ ข้าพเจ้าจึงนำมาพิมพ์ไว้ในที่นี้ ทั้งเป็นอาหารยึดเหมาะสำหรับเดินทางด้วย และคุณหญิงสีหศักดิ์สนิทวงศ์ ยังได้แนะนำให้อีกหลายวิธี เช่นพริกขิงตำรับที่ 4 ถ้าเวลาเดินทางได้เนื้อชนิดใดมา จะใช้พริกขิงนั้นเป็นน้ำพริกแกงหรือนำมาผัดกับเนื้อนั้น ๆ ก็ได้\n\n\n\n**วิธีผัด** เมื่อโขลกเครื่องเสร็จแล้ว ก็ตักน้ำมันหมู ให้มากพอกับที่เมื่อผักเสร็จแล้วมีน้ำมันชุ่มจึงจะดี ใส่กะทะพอร้อนก็ตักพริกขิงที่โขลกไว้ใส่ลงจนสุก แล้วจึงเติมน้ำปลาน้ำตาล ตามชอบรส ถ้าต้องการจะใส่ผัก เช่นถั่วผักยาวหรือผักบุ้งก็ได้\n\n\n\n**เครื่องพริกขิงผัดอย่างที่ 1**\n\n\n\n- พริกแห้ง 15 เม็ด\n\n- หัวหอมขนาดกลาง 25 หัว\n\n- กระเทียม 25 หัว\n\n- ข่า 4 แว่น\n\n- ตะไคร้ 2 ช้อนโต๊ะ\n\n- ผิวมะกรูด 1/4 ช้อนชา\n\n- แย้ย่างป่นหยาบ ๆ 2 ถ้วย\n\n- รากผักชี 1 ช้อนชา\n\n- พริกไทย 9 เม็ด\n\n- เกลือ 1 ช้อนโต๊ะ\n\n- กะปิ 1/2 ช้อนชา\n\n\n\n**เครื่องพริกขิงผัดอย่างที่ 2**\n\n\n\n- พริกแห้ง 25 เม็ด\n\n- หัวหอมขนาดกลาง 25 หัว\n\n- กระเทียม 25 หัว\n\n- ข่า 4 แว่น\n\n- ตะไคร้ 2 ช้อนโต๊ะ\n\n- กุ้งแห้งป่น 1/2 ถ้วยชา\n\n- รากผักชี 1 ช้อนชา\n\n- เกลือ 1 ช้อนโต๊ะ\n\n\n\n**เครื่องพริกขิงผัดอย่างที่ 3**\n\n\n\n- พริกแห้ง 15 เม็ด\n\n- หัวหอม 25 หัว\n\n- กระเทียม 25 กลีบ\n\n- ข่า 3 แว่น\n\n- รากผักชี 1 ช้อนชา\n\n- เกลือ 1 ช้อนโต๊ะ\n\n- ปลาย่างป่น 1/2 ถ้วยชา\n\n\n\n**เครื่องพริกขิงผัดอย่างที่ 4**\n\n\n\n- พริกแห้ง 15 เม็ด\n\n- หัวหอม 25 หัว\n\n- กระเทียม 25 กลีบ\n\n- ข่า 7 แว่น\n\n- ตะไคร้ 2 ช้อนโต๊ะ\n\n- ลูกผักชี 1 ช้อนโต๊ะ\n\n- ลูกยี่หร่า 1 ช้อนชา\n\n- รากผักชี 1 ช้อนชา"
  },
  {
    "name": "ผัดต้นผักกาดดอง",
    "text": "# ผัดต้นผักกาดดอง\n## เครื่องปรุง\n\n\n\n- หมูหั่นแล้ว 1 ช้อนโต๊ะพูน\n\n- ผักกาดดองหั่นแล้ว 3-4 ถ้วยชา\n\n- ไข่ 1 ฟอง\n\n- น้ำมันหมู 2 ช้อนโต๊ะ\n\n- กระเทียม 3 กลีบ\n\n- น้ำตาลทราย\n\n\n\n## วิธีทำ\n\n\n\nหมูหั่นบาง ๆ ชิ้นขนาด 3*4 เซนติเมตร หั่นผักกาดเป็นฝอยหยาบ ๆ ตักน้ำมันใส่กะทะ พอน้ำมันร้อนทุบกระเทียบใส่ พอกระเทียมหอมจึงใส่ผักกาด คนจนหายแฉะจึงใส่หมู พอหมูสุก เกลี่ยผักกาดให้แผ่เต็มกะทะ ต่อยไข่ใส่เขี่ยให้ไข่ขาวไข่แดงปนกันให้ทั่วกะทะ พอไข่สุกจึงกลับ คนพอทั่วโรยน้ำตาลตามชอบหวานมากหรือน้อยคนอีกครั้งหนึ่งก็ใช้ได้"
  },
  {
    "name": "ยำขมิ้นขาวกับกุ้งเค็ม",
    "text": "# ยำขมิ้นขาวกับกุ้งเค็ม\n## เครื่องปรุง\n\n\n\n- ขมิ้นขาวหั่นแฉลบบาง ๆ 1 ถ้วยชา\n\n- กุ้งเค็ม (กุ้งตะเข็บต้มกับเกลือ) 1 ถ้วยชา\n\n- กระเทียม\n\n- มะนาว\n\n- พริกขี้หนู\n\n- พริกเหลือง\n\n- น้ำปลาดี\n\n\n\n## วิธีทำ\n\n\n\nขมิ้นขาวล้างสะอาดหั่นตามขวางหัวแฉลบบาง ๆ กุ้งเค็มถ้าไม่ชอบเปลือกก็ปอกเปลิอกออก กระเทียมซอยตามขวางหัวผสมเข้าด้วยกัน บีบมะนาว น้ำปลาดี บุบพริกใส่มากน้อยตามชอบ คนให้เข้ากัน ตักใส่ภาชนะ ถ้าชอบหวานเหยาะน้ำตาลเล็กน้อย"
  },
  {
    "name": "เกี๊ยวกุ้ง",
    "text": "# เกี๊ยวกุ้ง\n📌ขั้นตอนการ หมักกุ้ง\n\nกุ้ง 1 กิโลกรัม (ผ่าหลังเอาเส้นออก)\n\nเหล้าจีน 1/2 ฝา\n\nน้ำมันงา 1 ช้อนโต๊ะ\n\nผงปรุงรสปลายช้อน\n\nพริกไทย (ตามชอบ)\n\nจากนั้นหมักคลุกผสมให้เข้ากัน หมักไว้ 10 นาที\n\n.\n\n📌ขั้นตอนการหมักหมูเด้ง\n\nหมูเด้งสำเร็จรูป 500 กรัม\n\nเหล้าจีน 1 ฝา\n\nน้ำมันงา 1 ช้อนโต๊ะ\n\nพริกไทย (ตามชอบ)\n\nจากนั้นหมักคลุกผสมให้เข้ากัน หมักไว้ 10 นาที\n\n\n\n📌ใช้หัวกุ้ง ล้าง และนำมาคั่วกับน้ำมันนิดหน่อยให้หอมและมันในหัวกุ้งออก และใส่ลงไปในน้ำซุป น้ำซุปปรุงตามชอบ ใส่เล้งกระดูก กระเทียมทุบ รากผักชี พริกไทย น้ำกระเทียมดอง และใส่เหล้าจีนเพื่อความหอมสัก 4 ฝา"
  },
  {
    "name": "ข้าวต้มน้ำวุ้น",
    "text": "# ข้าวต้มน้ำวุ้น\n## เครื่องปรุง\n\n\n\n- ข้าวเหนียวข้าวสาร 4 ช้อนโต๊ะ\n\n- น้ำตาลทราย 8 ช้อนโต๊ะ\n\n- น้ำดอกไม้สด 1 ถ้วยชา\n\n- ใบตอง 1 ใบ\n\n- ไม้กลัด\n\n\n\n## วิธีทำ\n\n\n\nซาวข้าวสารให้สะอาดแช่ไว้สัก 1 ชั่วโมง ล้างและเช็ดใบตองพับเป็นรูปสามเหลี่ยมตักข้าวเหนียวใส่ให้เต็ม ม้วนใบตองให้เป็นรูปสามเหลี่ยมให้แน่น ระวังอย่าให้มุมหลวม เมื่อหมดส่วนยาวของใบตองแล้ว ใช้ไม้กลัด ๆ ให้แน่น ใส่ลงในหม้อใส่น้ำพอท่วมตั้งไฟต้มเคี่ยว อย่าให้ไฟแรง เคี่ยวประมาณ 2 ชั่วโมง เมื่อสุกแล้วเช็ดน้ำให้แห้ง\n\n\n\nตวงน้ำตาลและน้ำดอกไม้ใส่ในกะทะทองหรือหม้อ พร้อมกับน้ำดอกไม้สดยกขึ้นตั้งไฟคนจนน้ำตาลละลาย แล้วปล่อยให้เดือดสักครู่ จึงยกลงกรองด้วยผ้าขาวบางพักไว้ให้เย็น เมื่อเวลาจะรับประทานตักสาคูใส่ชาม ตักน้ำเชื่อมใส่พอท่วมใส่น้ำแข็ง"
  },
  {
    "name": "หมี่หน้าเนื้อ",
    "text": "# หมี่หน้าเนื้อ\n## เครื่องปรุง\n\n\n\n- เส้นหมี่ 6 แผ่น\n\n- เนื้อเค็มต้ม (ตามวิธีที่เขียนไว้แล้ว) หั่นแล้ว 2 ช้อนโต๊ะ\n\n- แป้งมันสำปะหลัง 1 ช้อนโต๊ะ\n\n- หัวหอม 6 หัว\n\n- มะเขือเทศผลใหญ่ 1 ผล\n\n- เนยแข็งป่น 2 ช้อนโต๊ะ\n\n- น้ำมันหมู\n\n- เกลือ\n\n- พริกไทย\n\n- พริกชี้ฟ้าแดงหั่นแช่น้ำส้ม\n\n\n\n## วิธีทำ\n\n\n\nลวกเส้นหมี่ผึ่งไว้ ปอกหัวหอมหั่นบาง ๆ ผ่ามะเขือเทศแล้วหั่นตามขวางบาง ๆ หั่นเนื้อตามขวางเส้น ตักน้ำมันหมูใส่กะทะ พอน้ำมันหมูร้อนใส่หัวหอม ผัดพอหอมนุ่มใส่เนื้อแป้งละลายน้ำประมาณ 1 ถ้วยชา และมะเขือเทศ ปรุงรสเกลือ พริกไทย ถ้าแห้งไปก็เติมน้ำอีกพอควร แล้วตักขึ้นเหลือไว้ในกระทะบ้างพอควร ใส่เส้นหมี่ที่ลวกไว้เคล้าให้ทั่ว (ระวังอย่าให้เส้นขาดจะเละ) โรยเนยแข็งลงสักเล็กน้อยเคล้าให้ทั่วอีกครั้ง แล้วตักใส่ภาชนะราดเนื้อที่ผัดไว้ให้ทั่ว โรยเนยแข็ง รับประทานกับน้ำส้มแช่พริก (ถ้าชอบ)"
  },
  {
    "name": "ขนมสาลี่โคโก้",
    "text": "# ขนมสาลี่โคโก้\n## เครื่องปรุง\n\n\n\n- น้ำตาล 1 ถ้วย\n\n- ไข่เป็ดขนาดกลาง 4 ฟอง (หรือไข่ไก่ขนาดกลาง 5 ฟอง)\n\n- แป้งสาลีแร่แล้ว 1 ถ้วย\n\n- โคโก้ 2 ช้อนกาแฟ\n\n- ลูกเกดนิดหน่อย\n\n\n\n## วิธีทำ\n\n\n\nตีน้ำตาลกับไข่ ให้ฟูมากที่สุด (ยิ่งตีให้ขึ้นมากเท่าไรยิ่งดี) จนฟูเป็นสีขาว ใส่แป้งและโคโก้ลงเคล้าให้เข้ากันเร็ว ๆ แล้วรีบเทลงในถาดที่รองไว้ด้วยกระดาษแก้วธรรมดา (ไม่ใช่ใสแจ๋ว) โรยลูกเกด แล้วนึ่งบนไฟแรง ๆ ประมาณ 30 นาที แล้วเทคว่ำหน้าลง รีบลอกกระดาษแก้วออกโดนเร็ว กระดาษจะออกหมด\n\n\n\nหรือถ้าเวลาจะเทลงพิมพ์กลม ควรปูกระดาษลงในถาดให้กระดาษสูงกว่าถาดเล็กน้อยเพื่อสะดวกในการยกขนมออก"
  },
  {
    "name": "สาคูเปียก",
    "text": "# สาคูเปียก\n## เครื่องปรุง\n\n\n\n- สาคูเม็ดเล็ก 1/2 ถ้วยชา\n\n- น้ำตาลทราย 1/2 ถ้วยชา\n\n- หัวกะทิ 6 ช้อนโต๊ะ\n\n- น้ำดอกไม้สด 1 1/2 ช้อนชา\n\n\n\n## วิธีทำ\n\n\n\nเลือกสาคูให้หมดผง ใส่ชามล้างน้ำคนให้ผงลอยแล้วรีบรินน้ำทิ้งให้หมด ใส่กะทะตวงน้ำดอกไม้สดใส่ ยกขึ้นตั้งไฟ ต้มให้สาคูสุก (ให้หมดไตขาว) แล้วใส่น้ำตาลคนจนน้ำตาลละลายเข้ากันดีแล้วยกลงใช้ได้ คั้นหัวกะทิกรองด้วยผ้าใส่ลงในถ้วยใส่เกลือเล็กน้อย\n\n\n\n**หมายเหตุ** สาคูเปียกนี้จะใช้รับประทานกับถั่วดำต้มน้ำตาลก็ได้ โดยไม่ต้องใช้หัวกะทิ"
  },
  {
    "name": "ห่อหมกไข่",
    "text": "# ห่อหมกไข่\n## เครื่องปรุง\n\n\n\n- ไข่ต้ม 2 ฟอง\n\n- ไข่จืด 2 ฟอง\n\n- แป้งข้าวจ้าวแห้ง 1 ช้อนโต๊ะ\n\n- มะพร้าวขูด 1 1/2 ถ้วยชา\n\n- ปลีกล้วย 2 ปลี\n\n- ใบยก 15 ใบ\n\n- เย็บกระทง 5 มุม\n\n- รอบปากขนาดเส้นผ่าศูนย์กลาง 10 เซนติเมตร จำนวน 6 ใบ\n\n- พริกแห้ง 5 เม็ด\n\n- หัวหอม 10 หัว\n\n- กระเทียม 5 กลีบ\n\n- ตะไคร้หั่น 2 ช้อนโต๊ะ\n\n- ข่า 5 แว่น\n\n- รากผักชี 7 ราก\n\n- ผิวมะกรูด 4 เซนติเมตร\n\n- กะชาย 3 ราก\n\n- หัวเปราะ 3 แว่น\n\n- พริกไทย 5 เม็ด\n\n- น้ำปลาดี 7 ช้อนชา\n\n- ใบมะกรูด 3 ใบ\n\n- ผักชี 2 ต้น\n\n- ใบหอม 2 ต้น\n\n\n\n## วิธีทำ\n\n\n\nฉีกพริกแห้งล้าง หั่นตะไคร้ ปอกหอมกระเทียม ขูดกะชายล้างหั่น รวมเครื่องทั้งหมดใส่ครกโขลกจนละเอียดดีแล้ว ตักน้ำใส่หม้อตั้งไฟพอเดือดพล่าน ปอกและผ่าปลีกล้วยใส่ลงปิดฝาพอสุกใช้ได้ ตักขึ้นผ่าเป็น 4 เสี้ยว แล้วหั่นตามขวางขนาด 2 เซนติเมตร คั้นกะทิข้น ๆ ตักใส่ภาชนะเล็ก ๆ ที่ตั้งไฟสัก 4 ช้อนโต๊ะ ตั้งไฟคอยคนจนเดือดเก็บไว้หยอดหน้า ที่เหลืออยู่ช้อนหัวกะทิใส่อ่างกวนห่อหมก หัวปลีที่หั่นไว้บีบน้ำให้แห้งใส่ลงในอ่างกะทิ คนใช้หัวปลีกดูดน้ำกะทิพอควรแล้วจึงใส่น้ำพริกลงกวนจนเข้ากันดีแล้วต่อยไข่เค็มลงชามแยกไข่แดงไข่ขาว ผ่าไข่แดงเป็นลูกละ 8 ชิ้น ส่วนไข่ขาวนวดกับแป้งข้าวจ้าวเข้ากันดี ใส่ลงคนกับหัวปลีพร้อมทั้งไข่แดงและไข่จืด คนเบา ๆ มือพอให้เข้ากันเท่านั้น (ระวังอย่ามากถ้าไข่ขึ้นนึ่งแล้วหน้าไม่สวย) ชิมตามชอบ ถ้ายังไม่เค็มก็เติมน้ำเคยดีตามชอบ หั่นใบยอให้ค่อนข้างเล็ก (เลื่อยกระดูกกลางออกเสียก่อนจึงหั่น) ใส่ก้นกระทงตามชอบ ตักห่อหมกใส่ให้เต็มราดหัวกะทิ หั่นใบมะกรูด ต้นหอมผักชีโรยตามชอบ"
  },
  {
    "name": "แกงยา",
    "text": "# แกงยา\n## เครื่องปรุง\n\n\n\n- ปลาซ่อนย่าง 1 ถ้วยชา\n\n- พริกแห้ง 1/2 เมล็ด\n\n- หัวหอม 7 หัว\n\n- ปลากุเลาเค็มปิ้งแกะ 1 ช้อนโต๊ะ\n\n- กะปิ 1 ช้อนชา\n\n- ไพล 5 แว่นบาง ๆ\n\n- น้ำปลา 2 ช้อนโต๊ะ\n\n- น้ำ 2 1/2 ถ้วยชา\n\n- ใบชะพลู 1/2 ถ้วยชา\n\n\n\n## วิธีทำ\n\n\n\nล้างพริก แช่น้ำ โขลกให้ละเอียด แล้วใส่เครื่องทั้งหมดลงโขลกให้ละเอียดละลายในน้ำตั้งไฟให้เดือด ล้างใบชะพลูให้สะอาด หั่นฝอยละเอียดใส่ลงในชามแกง แล้วตักน้ำแกงจืดเดือด ๆ ใส่ น้ำแกงจะใสกว่าน้ำยานิดหน่อย รับประทานร้อน ๆ"
  },
  {
    "name": "เนื้อเครื่องเทศทอด",
    "text": "# เนื้อเครื่องเทศทอด\n## เครื่องปรุง\n\n\n\n- เนื้อโคขนาด 6*8 เซนติเมตร ประมาณ 6-8 ชิ้น\n\n- ลูกผักชีครึ่งช้อนโต๊ะ\n\n- ยี่หร่าครึ่งช้อนชา\n\n- พริกไทย 5 เม็ด\n\n- น้ำปลาดี หรือน้ำซีอิ้ว 2 ช้อนโต๊ะ\n\n- น้ำตาล 1/2 ช้อนโต๊ะ\n\n- น้ำส้ม 2 ช้อนโต๊ะ\n\n- น้ำมันหมู 1 ช้อนโต๊ะ\n\n\n\n## วิธีทำ\n\n\n\nล้างลูกผัก ยี่หร่า พริกไทย คั่วให้หอมแล้วป่นไม่ต้องละเอียดนัก โรยลงบนเนื้อแล้วใส่น้ำปลา เคล้าจนน้ำปลาแห้ง ตักน้ำมันหมูใส่กะทะตั้งไฟให้ร้อนจัด ใส่เนื้อลงพอสุกรีบกลับละลายน้ำส้มกับน้ำตาลราดลงบนเนื้อ รีบคนแล้วตักขึ้นใส่ชาม\n\n\n\n**หมายเหตุ** ทำเนื้อชนิดนี้ต้องระวังอย่าให้สุกมากเกินไป"
  },
  {
    "name": "ขนมต้มแดง",
    "text": "# ขนมต้มแดง\n## เครื่องปรุง\n\n\n\n- แป้งข้าวเหรียวขาว 5 ช้อนโต๊ะ\n\n- น้ำตาลโตนดหรือน้ำตาลทราย 1/2 ถ้วยชา\n\n- มะพร้าว 1/2 ถ้วยชา\n\n- ถั่วเขียวหรือถั่วทองคั่ว 1 ช้อนชาพูน\n\n- น้ำดอกไม้สด 4 ช้อนโต๊ะ\n\n- น้ำ\n\n\n\n## วิธีทำ\n\n\n\nใช้น้ำนวดแป้งให้นุ่ม แล้วปั้นเป็นก้อนกลม ๆ ขนาด 1 เซนติเมตร กดให้แบน ตักน้ำใส่กะทะตั้งไฟ พอน้ำเดือดใส่แป้งที่ปั้นเอาไว้ลงไป พอแป้งลอย ตักขึ้นล้างน้ำเย็น เคี่ยวน้ำตาลด้วยน้ำดอกไม้สด น้ำตาลละลายแล้วกรองด้วยผ้าขาวบาง คืนใส่กะทะตามเดิม ใส่มะพร้าว ลงกวนจนเหนียว แล้วใส่แป้งที่ต้มไว้คนให้ทั่ว ยกลงตักใส่จานโรยถั่ว"
  },
  {
    "name": "ปลาอบ",
    "text": "# ปลาอบ\n## เครื่องปรุง\n\n\n\n- ปลาหัวกะโปรง (กะพงจุด) ปลาคลุมพุก หรือปลาเกล็ดแข็งชนิดอื่น ๆ ก็ได้ น้ำหนักประมาณ 1 กิโลกรัม 1 ตัว\n\n- ขิงอ่อนหั่น 1 ช้อนหวาน\n\n- เต้าเจี้ยว 2 ช้อนโต๊ะ\n\n- หอมหัวใหญ่หั่นละเอียด 2 ช้อนโต๊ะ\n\n- กระเทียมหั่น 2 ช้อนโต๊ะ\n\n- มันหมูหั่นละเอียด 1 ถ้วย\n\n- น้ำพริกเผา 1 ช้อนชา\n\n- น้ำปลาซีอั๊วขาว 1/2 ช้อนโต๊ะ\n\n- น้ำตาลทราย 1 ช้อนชา\n\n- น้ำมันหมู 1 ช้อนหวาน\n\n- น้ำชุบกระดูกไก่ 2 ช้อนโต๊ะ\n\n\n\n## วิธีทำ\n\n\n\nล้างปลาให้หมดเมือก แล่ผ่าปลาตามยาวออกเป็นสองซีก เอาไส้ออกให้หมดแล้วล้างด้วยน้ำผสมมะนาวทั้งให้น้ำตก ใส่ลงในภาชนะที่ทาด้วยน้ำมันหมู สำหรับอบ ให้เกล็ดปลาอยู่ข้างบน แล้วโขลกขิงกับกระเทียมให้ละเอียด ใส่เต้าเจี้ยวลงบุบพอเต้าเจี้ยวละเอียด ใส่หอมใหญ่ บุบไปด้วยแล้วตักขึ้นใส่ภาชนะ ผสมด้วยน้ำพริกเผา น้ำปลาซี้อิ้วขาว น้ำตาลทราย และมันหมู เคล้าให้เข้ากัน ตักเกลี่ยลงให้มิดและให้ทั่วตัวปลา เทน้ำชุบลงไปข้างตัวปลา แล้วเข้าอบในเตาใช้ความร้อน 450 ดีกรี ประมาณ 1 ชั่วโมง จนหนังปลากรอบหอม รับประทานกับน้ำจิ้ม\n\n\n\n### น้ำจิ้ม\n\n\n\nน้ำส้ม พริกไทยป่น น้ำตาล เกลือ กระเทียมหั่นละเอียด ผักซีทั้งก้านและใบหั่นละเอียดพอสมควร"
  },
  {
    "name": "ตับตุ๋น",
    "text": "# ตับตุ๋น\n## เครื่องปรุง\n\n\n\n- ตับหมูบดละเอียด 1 ถ้วยชา\n\n- เนื้อหมูบดละเอียด 1/2 ถ้วยชา (อย่าให้มีมันหมูติด)\n\n- กล่ำปลีต้มสับละเอียด 1/4 ถ้วยชา\n\n- หัวผักกาดแดง (บีทรู้ด) 1 หัวใหญ่\n\n- หัวผักกาดเหลือง (แคร็อท) 1 หัวใหญ่\n\n- เกลือป่น พริกไทย ลูกจันทร์ป่น 1 ช้อนเกลือ เนย\n\n\n\n## วิธีทำ\n\n\n\nผสม ตับหมูบด เนื้อหมูบด กล่ำปลีสับละเอียดเข้าด้วยกัน ปรุงรสด้วยเกลือป่น พริกไทยป่น, ลูกจันทร์ป่น คนด้วยช้อนให้เข้ากันดี ใช้ชามแก้วทนไฟหรือพิมพ์ขนาดบรรจุส่วนผสมทั้งหมดลงพอดี ทาเนยที่ภาชนะที่จะใส่ส่วนผสมให้ทั่วค่อนข้างหนา ตักส่วนผสมทั้งหมดใส่ลงในพิมพ์ นึ่ง 20 นาที เทออกจากพิมพ์ลงในภาชนะ แต่งด้วยหัวผักกาดแดง หัวผักกาดเหลืองหั่นฝอยต้มเปื่อย รับประทานร้อน ๆ"
  },
  {
    "name": "ไก่หยอง",
    "text": "# ไก่หยอง\nเนื้อไก่ที่ต้มซุป เลือกใช้แต่เนื้อแท้ไม่ให้มีหนังหรือเอ็นปน ใส่กะทะทองหรือกะทะดินเผา ใส่ซีอิ้ว น้ำตาล มีน้ำแฉะ ๆ ชิมรสให้เค็มหวานพอดี อย่าให้หวานมาก คนด้วยพายหรือช้อนไม้ คนไปยีไปจนเป็นปุย (อย่าให้ไฟแรง) จนแห้งกรอบใช้ได้"
  },
  {
    "name": "สลัดหมูกรอบ",
    "text": "# สลัดหมูกรอบ\n## เครื่องปรุง\n\n\n\n- เนื้อหมู 1/2 กิโลกรัม\n\n- หัวหอม 3 หัว\n\n- สายบัว (ในบ่อ)\n\n- แตงกวา\n\n- มะเขือเทศ\n\n- น้ำส้ม\n\n- น้ำตาล\n\n- เกลือ\n\n- พริกไทย\n\n- น้ำมันหมู\n\n\n\n## วิธีทำ\n\n\n\nใช้ผ้าชุบน้ำบิดให้แห้งเช็ดก้อนเนื้อหมูให้สะอาด แล้วทาเกลือ พริกไทย ตักน้ำมันใส่กะทะสัก 1 ช้อนโต๊ะ พอกะทะร้อนใส่ก้อนเนื้อหมูลง ใช้ผ้าปิดไว้ ควรระวังพอเหลืองให้กลับให้อีกข้างหนึ่งเหลือง หั่นหัวหอมบาง ๆ เขี่ยก้อนหมูแอบข้างกะทะ ใส่หอมลงเจียวพอเหี่ยวเขี่ยก้อนเนื้อหมูลงที่ ใส่น้ำลงเล็กน้อยอย่าให้ท่วม แล้วปิดฝาตั้งไฟอย่าให้ร้อนจัด ค่อย ๆ เติมน้ำทีละน้อย และปิดฝาไว้จนหมูนุ่ม (อย่าให้เปื่อยมากนักจะหั่นไม่งาม) ปอกสายบัวหักเป็นท่อนยาวประมาณ 1 คืบ ลอกเยื่อให้หมดแช่น้ำไว้ ล้างแตงกวาแล้วผ่า 2 ซีก (หรือจะจักตามยาวพอเป็นริ้วก่อนจึงหั่นก็ได้) หั่นตามขวางบาง ๆ หั่นสายบัวเฉียง ๆ บาง ๆ มะเขือเทศล้างแล้วหั่นตามขวาง เนื้อหมูก็เฉือนออกตามยาวเส้นเนื้อ (พอต้องการ) หั่นตามขวางเนื้อเป็นแผ่นบาง ๆ และอย่าให้กระจายจากกัน หั่นออกจากทางมือที่จับก้อนเนื้อไว้แล้วให้แผ่นเนื้อล้มไปทางมือที่ถือมีด ให้เอนทับกันเป็นพืดต่อกันเช่นรูปเดิม แล้วจัดลงจานสำหรับสลัดให้งามน่ารับประทาน เมื่อจะรับประทานจึงราดน้ำสลัด\n\n\n\n**วิธีผสมน้ำสลัด** ตักน้ำมันหมู 2 ช้อนโต๊ะ เกลือ 1 ช้อนชา น้ำตาล 1 ช้อนโต๊ะพูน พริกไทย 1/2 ช้อนเกลือ ใส่ชามคนเกลือน้ำตาลให้เข้ากันกับน้ำมันหมู ค่อย ๆ เติมน้ำส้มไปคนไปจนเกลือน้ำตาลละลายหมด และรสเปรี้ยวพอดีกับหวานและเค็ม\n\n\n\n**หมายเหตุ** เนื้อหมูที่ยังเหลืออยู่เก็บไว้ทำสตู หรืออะไรอย่างอื่นต่อไปในมื้ออื่นได้นานหลายวัน แต่ต้องคอยอุ่นทุกวัน (ตุ๋น) เพราะไม่มีตู้เย็น สลัดนี้ไม่ได้แปลกอะไร แต่จะแสดงว่าสายบัวนั้นใช้ทำสลัดได้ดี ใส่ให้มากกว่าของอื่นแทนผักกาดหอม ผักกาดแก้วอร่อยดีมาก เราใช้ยำพล่าอะไรกับใบสะระแหน่ดีเหมือนกัน บางทีเรายำใส่หัวหอม กุ้งแห้งป่น พริกเผา น้ำปลาดี มะนาว (แทนแตงกวา) อร่อยดี ผักบุ้งสายบัวนี้ เราทำอะไร ๆ หลายอย่างเข่น เราทำพะโล้ผักบุ้งกับเต้าหู้เหลือง รับประทานกับน้ำส้มผสมน้ำปลาซีอิ๊ว พริกแดง ผักชี เป็นต้น"
  },
  {
    "name": "ไข่ดาว",
    "text": "# ไข่ดาว\n## วิธีทำอย่างที่ 1\n\n\n\nตักน้ำมันใส่กะทะ ค่อย ๆ ต่อยไข่ (ใส่ลงในน้ำมัน) ระวังอย่าให้ไข่แดงแตกแล้วจึงยกกะทะขึ้นตั้งไฟ พอน้ำมันร้อนใช้ตะหลิวตักน้ำมันราดหน้า พอไข่ขาวสุกเป็นวุ้นก็ใช้ได้\n\n\n\n## วิธีทำอย่างที่ 2\n\n\n\nตักน้ำมันใส่กะทะขึ้นตั้งไฟ พอน้ำมันร้อนจัด จึงต่อยไข่ใส่ ใช้ตะหลิวตักน้ำมันราดหน้าจนไข่ขาวข้างบนสุกข้างล่างเหลืองใช้ได้ ของที่ใช้รับประทานกับไข่ดาวมีหลายอย่าง\n\n\n\n## วิธีแต่ง\n\n\n\nราน้ำมันซีอิ้วบนไข่ดาว มันฝรั่งฝานบาง ๆ หรือขนมปังสดหั่นสี่เหลี่ยมลูกบาศก์ทอด หรือใช้หมูสับละเอียด หอมใหญ่ฝอยผัดใส่น้ำส้ม น้ำปลา น้ำตาล แล้วราดลงบนไข่"
  },
  {
    "name": "ยอดแคผัดกรอบ",
    "text": "# ยอดแคผัดกรอบ\n## เครื่องปรุง\n\n\n\n- ยอดแค 1 กำ\n\n- กระเทียมประมาณ 3 หัว\n\n- น้ำมันรำ\n\n- ซีอิ้ว\n\n\n\n## วิธีทำ\n\n\n\nรูดใบแคออก ล้างทิ้งไว้จนสะเด็ดน้ำ ทอดให้กรอบ แล้วตักขึ้นจากะทะให้หมดน้ำมัน ทุบกระเทียมสับให้ละเอียด เจียวให้เหลือง ตักน้ำมันขึ้นให้หมด เอาใบแคใส่ผัดกับกระเทียมเอาซี้อิ้วเทลงข้าง ๆ กะทะแล้วเคล้าให้เข้ากัน ใช้รับประทานเป็นของเค็มคล้ายปลาผัด (ถ้าชอบหวาน จะใส่น้ำตาลบ้างก็ได้)\n\n\n\n**หมายเหตุ** ใบแคต้องล้างก่อน รดสบัดน้ำให้แห้ง ผึ่งไว้ให้น้ำแห้งจึงรูด มิฉะนั้นเวลาทอดน้ำมันจะกระเด็น"
  },
  {
    "name": "ข้าวชวา",
    "text": "# ข้าวชวา\n## เครื่องปรุง\n\n\n\n- ไก่อ่อน 1 ตัว\n\n- มะพร้าว 1/2 กิโลกรัม\n\n- ผงกะหรี่ 1 ช้อนชา\n\n- ใบกระวาน 2 -3 ใบ\n\n- เนื้อพะแนง 3 ชิ้นขนาด 6*8 เชนติเมตร\n\n- เนื้อเค็มทอดฟู 2 ชิ้นขนาด 5*7 เชซนติเมตร\n\n- ไข่เค็มต้ม 3 ฟอง\n\n- ถั่วงอก (ถั่วเหลือง) ผัดกะทิ 1/2 ถ้วย\n\n- ถั่วเมล็ดกลม (ถั่วแขกแห้ง) ต้มแล้วผัดกะทิ 1/2 ถ้วย\n\n- แตงร้านอ่อนใหม่ ๆ 1 ผลขนาดกลาง\n\n- พริกแดง 3 เม็ด\n\n- เกลือป่น 1 ช้อนชา\n\n\n\n## วิธีทำ\n\n\n\nล้างไก่ให้สะอาด แล้วตัดเป็นท่อนโต ๆ คั้นกะทิให้ได้น้ำท่ามชิ้นไก่ใส่หม้อพร้อมกันยกขึ้นตั้งไฟพอเดือด ใส่ผงกะหรี่ ใบกระวานเคี่ยวต่อไปจนไก่เปื่อยยกลง ภาชนะที่จะใส่ควรจัดเป็นจานก้นลึกหรือชามมะนาวตัด หรือจานเชิง จานเด็ดช่องให้พอเหมาะสำหรับสิ่งต่าง ๆ เหล่านั้น เนื้อพะแนงหั่นเล็ก ๆ บาง ๆ ใส่จานหนึ่ง เนื้อทอด 1 จาน ไข่เค็มต้มปอก ผ่าเป็นชิ้นตัดไข่ขาวออกเสียบ้างจัดใส่ 1 จาน ถั่วงอก 1 จาน ถั่วเมล็ด 1 จาน แตงร้าน 1 จาน มีถ้วยเล็ก ๆ ใส่พริกโขลกกับเกลือ จัดใส่ถาดกลม มีชามใหญ่ใส่ไก่ต้มตั้งกลาง (ไก่นั้นใส่เฉพาะเนื้อหั่นหรือฉีกเล็ก ๆ ตักน้ำใส่ให้มากหน่อย) รับประทานได้ 6 คน\n\n\n\nวิธีรับประทาน ตักข้าวใส่จานพอควรตักเครื่องต่าง ๆ ใส่ในจานอย่างละเล็ก ๆ น้อย ๆ แล้วตัดไก่ต้มใส่ให้โชก คลุกเมื่อรับประทานจึงใช้แตงร้านจิ้มพริกกับเกลือแกล้ม\n\n\n\nพะแนง เนื้อโคต้องใช้เปื่อย ๆ ห้ามล้าง ให้ใช้ผ้าขาวบางชุบน้ำบิดแห้งเช็ดแล้ววางบนเขียงใช้ซ่อมเหล็กสักให้ทั่วทั้งชิ้นทั้ง 2 ข้าง จนเนื้อนุ่ม คั่นกะทิใส่หม้อให้พอดีที่จะเคี่ยวเนื้อจนเปี่อย แช่เนื้อไว้ในกะทิสัก 10 นาที ยกขึ้นตั้งไฟ (ไม่ต้องแรงนัก) เคี่ยวไปจนเนื้อจวนเปื่อย จึงตักเครื่องปรุงลงละลายในน้ำกะทินั้น และเคี่ยวไปจนน้ำกะทิแห้งเป็นน้ำขลุกขลิกปรุงรสเมื่อขณะเคี่ยวนั้น และต้องคอยตักน้ำแกงราดเนื้อไปเรื่อย ๆ ให้เครื่องปรุงจับเนื้อน่ารับประทาน แล้วตักขึ้นหั่นบาง ๆ ตามขวางชิ้น อย่าให้กระจาย ใช้เรียงชิ้นกันให้น่าดูแล้วตักน้ำแกงราดหน้าอีกให้น่ารับประทาน\n\n\n\nเนื้อเต็มทอด แช่ชิ้นเนื้อเค็มในน้ำเย็น พอให้อ่อนตัวก่อน จึงปิ้งไฟอ่อน ๆ พอเห็นว่าสุก อย่าให้ถึงกรอบก็วางบนเชียงทุบให้นุ่มเป็นปุย (ถ้าทุบไม่ออกก็ปิ้งอีกและทุบต่อไปอีก) ตักน้ำมันใส่กะทะตั้งทอดให้กรอบ ตักขึ้นใส่จานโรยน้ำตาลทรายละเอียดกำลังร้อน ๆ ให้ทั่วชิ้น ตักใส่จาน\n\n\n\nถั่วงอก เด็ดรากออก ตักน้ำใส่หม้อต้มพอเดือด ใส่ถั่วงอกคนพอทั่วยกหม้อขึ้นเทใส่กระชอนตักกะทิสัก 1 ทัพพี ใส่กะทะใส่ถั่วงอกที่ลวกแล้วลงคน พอกะทิจับก็ตักใส่จาน\n\n\n\nเมล็ดถั่ว ซาวถั่วเก็บกากให้หมดสะอาดดีแล้วใส่หม้อใส่น้ำให้พอดี ถั่วสุกก็น้ำแห้ง ตักขึ้นผัดกับกะทิเล็กน้อย แล้วใส่จาน\n\n\n\nแตงร้าน ปอกผิวบาง ๆ ผ่าฝานเมล็ดออก จะแกะสลักให้สวยงามก็ได้แช่น้ำเย็นให้กรอบ ๅ ดี จัดใส่จาน\n\n\n\nพริกแดง ล้างสะอาดแล้วโขลกกับเกลือให้ละเอียด ตักใส่ถ้วย"
  },
  {
    "name": "มะเขือเทศกุ้งเผา",
    "text": "# มะเขือเทศกุ้งเผา\n## เครื่องปรุง\n\n\n\n- กุ้งนาง 8 ตัว\n\n- มะเขือเทศขนาดย่อม 2 ผล\n\n- หอมเผา 10 หัว\n\n- พริกหยวกเขียว 5 เม็ด\n\n- พริกหยวกแดง 5 เม็ด\n\n- ผักชี 2 ต้น\n\n- น้ำเคยดีพอควร\n\n- มะนาว\n\n\n\n## วิธีทำ\n\n\n\nล้างกุ้งให้สะอาดแล้วเผาไฟแรง ให้สุกเร็ว ๆ อย่าให้แห้ง ล้างมะเขือเทศแล้วเผาพอผิวเหี่ยว เอาพริกเสียบเข้ากับไม้แหลมรวมกับหัวหอมเผาพอสุก เสร็จแล้วปอกกุ้งหักหัวไว้ต่างหากก และฉีกเนื้อ เขี่ยมันที่หัวใส่ชามไว้ ส่วนตัวกุ้งปอกแล้วผ่าเป็นสองซีก มะเขือเทศปอกเปลือกออก ผ่าสองซีกหั่นตามขวางหนาประมาณครึ่งเซนติเมตรจนหมด จัดกุ้งกับทะเขือเทศลงจานเอนทับสลับกันเป็นสองแถว ให้อยู่ตรงกลางจานเปล แล้วเอาเนื้อหัวกุ้งและมันใส่ลงระหว่างกลางพริกเผาลอกผิวออกหั่นตามขวางเม็ด ปอกหอมเผาซอยหยาบ ๆ เอาสองอย่างนี้โรยประดับแถวกุ้งตามแต่จะเห็นงาม ผสมน้ำเคยดี มะนาว รสตามชอบ ราดข้างบนแต่งหน้าด้วยผักชี"
  },
  {
    "name": "ไข่ต้มปรุงจับฉ่าย",
    "text": "# ไข่ต้มปรุงจับฉ่าย\n## เครื่องปรุง\n\n\n\n- ไข่จืดต้มพอไข่แดงเป็นยางมะตูม 1 ฟอง\n\n- แตงกวา 2 ผล\n\n- ตั้งฉ่าย 1 ซ้อนโต๊ะ\n\n- ต้นหอม\n\n- ผักชี\n\n- น้ำซี้อิ้ว\n\n- น้ำส้ม\n\n- น้ำตาล\n\n- พริกสด\n\n\n\n## วิธีทำ\n\n\n\nต้มไข่แช่น้ำเย็น ปอกแล้วหั่นเป็น 8 ชิ้น แตงกวาผ่า 2 ตามยาว แล้วหั่นตามขวางบาง ๆ ใส่จาน จัดไข่บนแตงกวา โรยตั้งฉ่าย ต้นหอม ผักชีหั่นพริกสด ผสมน้ำซี้อิ้วกับน้ำส้ม น้ำตาล ชีมรสตามชอบ ราดรับประทานกับข้าวร้อน ทำอย่างนี้จะใช้กุนเชียงแทนไข่ต้มก็ดีเหมือนกัน"
  },
  {
    "name": "ยำไข่ดาว",
    "text": "# ยำไข่ดาว\n## เครื่องปรุง\n\n\n\n- เนื้อวัวสับละเอียด 1 ถ้วยชา\n\n- ไข่เป็ด 3 ฟอง\n\n- ผักกาดหอม\n\n- คึ่นฉ่าย\n\n- แตงกวา\n\n- หอมหัวใหญ่\n\n- กระเทียม 5 กลีบ\n\n- รากผักชี 3 ราก\n\n- พริกแดง\n\n- เกลือป่น\n\n- น้ำตาล\n\n- น้ำส้ม\n\n\n\n## วิธีทำ\n\n\n\nตั้งกะทะน้ำมันร้อน เนื้อวัวสับละเอียดใส่ลงคนพอสุกใส่น้ำปลาเล็กน้อย ตักขึ้นพักไว้ ทอดไข่ดาวให้ไข่แดงสุกและไข่ขาวฟูกรอบเหลือง (คือต่อยไข่ใส่กะทะเวลาน้ำมันร้อนจัด) ตักขึ้นหั่นสี่เหลี่ยมขนาดพอคำให้อยู่ในรูปเดิม ผักกาดหอม คึ่นฉ่าย แตงกวา หอมหัวใหญ่ล้างสะอาด หั่นพอคำ จัดลงจานให้สวยงาม (แบบสลัดต่าง ๆ) แซะไข่ดาวที่หั่นไว้วางลงบนผักอย่าให้เสียรูป แต่งหน้าด้วยเนื้อที่รวนไว้ พริกแดงผ่าเอาเม็ดออก แต่งหน้าพองามเวลาจะรับประทานจึงลาดด้วยน้ำคลุกยำ\n\n\n\n**น้ำปรุงยำ** กระเทียม พริกแดงผ่าเม็ดออก รากผักชีล้างสะอาดแล้วโขลกรวมกันให้ละเอียด ปรุงรสด้วยเกลือป่น น้ำส้ม น้ำตาล รสตามชอบ"
  },
  {
    "name": "นกปากซ่อมสับ",
    "text": "# นกปากซ่อมสับ\n## เครื่องปรุง\n\n\n\n- นกปากซ่อม สับละเอียด 1 ถ้วยชา\n\n- เนื้อหมู 1/2 ถ้วยชา\n\n- แห้วหั่นละเอียด 2 ช้อนโต๊ะ\n\n- หัวผักกาดเค็มหั่นละเอียด 1 ช้อนโต๊ะ\n\n- หอมหัวใหญ่หั่นละเอียด 1/2 ถ้วยชา\n\n- ดอกกุ๊ยช่ายหั่นละเอียดด 2 ช้อนโต๊ะ\n\n- เนยละลาย น้ำมันหมู 2 ช้อนโต๊ะ\n\n- น้ำปลาซีอิ๊วขาว 2 1/2 ช้อนโต๊ะ\n\n- เกลือ 1/2 ช้อนชา\n\n- พริกไทย 1 ช้อนชา\n\n- น้ำตาลทราย 1 ช้อนชา\n\n- ซอสศรีราชา ซอสมะเขือเทศ ซอสกระต่าย แม็กกี้ น้ำปลาญี่ปุ่น อย่างละ 1 ช้อนชาผสมกัน เป็นซอสใส่ถ้วยไว้\n\n- ผักกาดหอมล้างสะอาดแช่น้ำด่างทับทิมพอควร\n\n\n\n## วิธีทำ\n\n\n\nตั้งกะทะใส่เนยกับน้ำมันหมู ใส่หอมใหญ่ลงผัดพอหอมใส่นกและเนื้อหมูผัดให้สุกใส่น้ำปลาซีอิ๊ว เกลือ น้ำตาล พริกไทย แล้วใส่หัวผักกาดเค็ม แห้ว และดอกกุ๊ยช่ายคนให้เข้ากันพอสุก ชิมพอมีรสเค็มอย่าให้จัดนัก\n\n\n\nใบผักกาดหอม ตัด พอห่อนกได้เป็นคำ ๆ วางไว้ รอบ ๆ จานตักนกสับใส่ลงตรงกลาง ถ้วยซอสวางไว้ข้าง ๆ เวลารับประทาน ตักนกใส่ในผักกาดหอม แล้วหยอดด้วย น้ำซอสนิดหน่อย"
  },
  {
    "name": "หมี่หน้าเนื้อ",
    "text": "# หมี่หน้าเนื้อ\n## เครื่องปรุง\n\n\n\n- เส้นหมี่ 6 แผ่น\n\n- เนื้อเค็มต้ม (ตามวิธีที่เขียนไว้แล้ว) หั่นแล้ว 2 ช้อนโต๊ะ\n\n- แป้งมันสำปะหลัง 1 ช้อนโต๊ะ\n\n- หัวหอม 6 หัว\n\n- มะเขือเทศผลใหญ่ 1 ผล\n\n- เนยแข็งป่น 2 ช้อนโต๊ะ\n\n- น้ำมันหมู\n\n- เกลือ\n\n- พริกไทย\n\n- พริกชี้ฟ้าแดงหั่นแช่น้ำส้ม\n\n\n\n## วิธีทำ\n\n\n\nลวกเส้นหมี่ผึ่งไว้ ปอกหัวหอมหั่นบาง ๆ ผ่ามะเขือเทศแล้วหั่นตามขวางบาง ๆ หั่นเนื้อตามขวางเส้น ตักน้ำมันหมูใส่กะทะ พอน้ำมันหมูร้อนใส่หัวหอม ผัดพอหอมนุ่มใส่เนื้อแป้งละลายน้ำประมาณ 1 ถ้วยชา และมะเขือเทศ ปรุงรส เกลือ พริกไทย ถ้าแห้งไปก็เติมน้ำอีกพอควร แล้วตักขึ้นเหลือไว้ในกะทะบ้างพอควร ใส่เส้นหมี่ที่ลวกไว้เคล้าให้ทั่ว (ระวังอย่าให้เส้นขดจะเลอะ) โรยเนยแข็งลงสักเล็กน้อยเคล้าให้ทั่วอีกครั้ง แล้วตักใส่ภาชนะราดเนื้อที่ผัดไว้ให้ทั่ว โรยเนยแข็ง รับประทานกับน้ำส้มแช่พริก (ถ้าชอบ)"
  },
  {
    "name": "แกงจืดชนิดตีน้ำมัน",
    "text": "# แกงจืดชนิดตีน้ำมัน\n## เครื่องปรุง\n\n\n\n- หมูปนมันหั่นบาง ๆ ประมาณ 1 ช้อนโต๊ะพูน\n\n- ผักกาดขาว 1 ต้น\n\n- ไข่ 1 ฟอง\n\n- น้ำมันหมู 1 ช้อนหวาน\n\n\n\n## วิธีทำ\n\n\n\nล้างหมูหั่นบาง ๆ ทุบหอม กระเทียม หั่นผักกาดขาว แช่น้ำไว้ ตักน้ำมันใส่กะทะ เมื่อน้ำมันร้อนใส่หอม กระเทียมที่ทุบไว้เจียวพอหอม สงผักขึ้นจากน้ำ ใส่ลงในกะทะ ให้ตายนึ่งก่อนจึงกลับแล้วใส่หมู เติมน้ำครึ่งถ้วยชา ปิดฝาไว้จนเดือด จึงต่อยไข่ใส่ลงคนให้ไข่แดงแตก เติมน้ำปลา ชิมรสตามชอบ ตักใส่ชามแล้วโรยพริกไทยป่น\n\n\n\n**หมายเหตุ** แกงจืดตีน้ำมันชนิดนี้ จะใช้แตงกวา บวบหอม ฟักเขียว ฟักทอง ฯลฯ ก็ได้ ถ้าชอบไข่ใส่ไข่ด้วย แต่อย่าคนขณะเมื่อต่อยไข่ใส่ลงไป ให้เขี่ยแต่พอไข่แดงแตก แล้วเขี่ยให้กระจายออกพอไม่ให้เป็นแผ่นใหญ่ มิฉะนั้นน้ำแกงจะข้น ไม่น่ารับประทาน"
  },
  {
    "name": "กะหรี่พัฟฟ์",
    "text": "# กะหรี่พัฟฟ์\nการนวดแบ้งสาลีก้บนวดแบ้งฅ1งมื่นึ่นไม่เหมือนก้น แบ้ง\n\nสาลีเมื่อผสมเข่าเบ็1นก้อนแก้ว ห่องนวดโคยใช้มือคุมแบ้งอยู่\n\nชิดก้นท1ง ๒ มือ ปลายมือคุมอยู่ท'วก้อน ก้นมือกดผล*กออก\n\nทละนไย เมื่อแบ้งยืดออกไป ปลายมือก็พบแบ้งมไนเข1าหา\n\nก้ว ก้นมือก็กคลงไป ทำก้งนึ่เรื่อย'ไป จนแบ้งยาวออกท1ง\n\nสองขางซำยและขวาจนสุดกระดาน ก็ยกก้อนกก้บ ให้ตาม\n\nยาวก้อนแบ้งอยู่ตามยาวกระดาน และนวดโดยวิธีเคียวก้นอีก\n\nทำด*งนึ่ให้หลายกรงจนแบ้งนุ่มเนียนเก้าเบ้นเนึ่อเคียวก'น จึง\n\nใช้ไค้ แต่แบ้งฅงํ้มื่นนนวดอย่างเดียวก้นก'บนวดแบ้งก้าวเก้า\n\nทำขนมจีบไทย ใช้ผามือกดหนีกทางก้นมือมาก กดให้แบน\n\nและไถก้นมือทางแง่นวกอย เสยขนไปให้แบ้งฅิคมือไปดไย\n\nแก้วกลบก้อนแบ้งนนลงที่เดีมดไขก้นมือน*นเอง ไม่ก้องใช้\n\nปลายนึ่วก้อยช่วยเลย นวดซาอยู่ที่เดิมดไยก้นมือจนแบ้ง\n\nเหนียวล่อนไปติดชามอ่างและไม่ติดมือ นุ่มเนียนเหนียวเบ้\n\n\n\n## เครื่องปรุง\n\n\n\n- แป้งสาลี 12 ถ้วย\n\n- มันฝรั่งหั่นเล็ก ๆ 6 ถ้วย\n\n- หอมฝรั่งหั่นเล็ก ๆ 1 ถ้วยพูน\n\n- น้ำปลา 3 ช้อนโต๊ะ\n\n- น้ำตาล 1 ช้อนชา\n\n- ลูกผักชี 1 ช้อนชา\n\n- กระวาน 1 ลูก\n\n- กานพลู 1 ดอก\n\n- ดอกจันทร์ 2 กลีบ\n\n- โป๊ยกั๊ก 1 กลีบ\n\n- หัวหอม 5 หัว\n\n- กระเทียม 3 กลีบ\n\n- พริกไทย 5 เม็ด\n\n- ขมิ้นแง่งขนาดยาว 2 เซนติเมตร\n\n- ขิงแก่ (หนา 1 เซนติเมตร) 1 แว่น\n\n- เกลือเม็ด 1/2 ช้อน\n\n\n\n## วิธีทำ\n\n\n\nร่อนแป้ง คั้นกะทิใช้แค่ครั้ง 1 - 2 เท่านั้น (ให้ใช้กะทิ 2 1/2 ถ้วย เมื่อตั้งไฟแล้ว) ใส่หม้อตั้งไฟคนพอเดือดก็ใช้ได้ ทิ้งไว้ให้เย็นก่อน ตวงแป้งใส่ชามอ่าง 9 ถ้วยแหวกตรงกลางกองแป้งให้เป็นหลุม ต่อยไข่ ตวงหัวกะทิใส่ในหลุมนั้น คนไข่ให้แตกปนกับหัวกะทิ แล้วคนต่อไปให้แป้งเป็นก้อน แล้วจึงนวดจนแป้งเข้ากันดีแล้วคลึงเป็นแท่งยาวตัดเป็น 16 ส่วน ใส่ภาชนะใช้ผ้าชุบน้ำบิดแห้งคลุมไว้ เอาแป้งอีก 3 ถ้วยใส่ชามอ่าง ตักน้ำมันหมู 14 ช้อนโต๊ะนวดให้เข้ากัน คลึงเป็นแท่งยาวและแบ่งเป็น 16 ส่วน เช่นเดียวกัน แล้วเอาแป้งที่นวดกับไข่หัวกะทินั้น หุ้มแป้งให้มิดปั้นเป็นก้อนกลมวางบนกระดาน ใช้ไม้คลึงให้ยาวออกไปประมาณ 18 เซนติเมตร แล้วกะเป็น 3 ส่วน ทบปลายทั้งสองให้เข้ามาซ้อนกันเป็น 3 ชั้น ใส่ภาชนะใช้ผ้าชิ้น ๆ คลุมพักไว้ เมื่อทำหมดทั้ง 16 ก้อนแล้ว จึงเอาก้อนแรกที่ทำไว้มาคลึงออกตามขวาง ให้ยาวออกไปเท่าครั้งก่อนแล้วม้วนเป็นแท่งกลมตัดเป็น 6 แว่น แล้วคลึงทีละแว่น ให้เป็นแผ่นกลมบางประมาณขนาด .03 มิลลิเมตร ตัดใส่ไส้ตรงกลางพับประกบริมเป็นรูปถั่วแปป ก่อนจะบีบริมให้ติดกันใช้นิ้วแตะน้ำทาขอบให้ตลอดก่อนเพื่อให้ติดแน่น แล้วหยิบริมออกมานิดหนึ่ง แล้วพับให้เป็นเกลียว โดยใช้แต่นิ้วแม่มือกดลงที่ริมออกไปสัก 5*10 มิลลิเมตร (อย่าให้ริมแบน ให้กดลงให้บางเฉพาะตรงรอยพับ) เมื่อพับครั้งแรกลงไปแล้ว จงพับต่อไป ให้รอยพับนั้นเกยทับกันนิดหนึ่งเรื่อยไปจนตลอดเมื่อพับเสร็จก็ทอดได้\n\n\n\n## ทำไส้\n\n\n\nต้มมันฝรั่งราว 4 หัวเขื่องแล้วหั่นเล็ก ๆ หั่นหอมหัวใหญ่เล็ก ๆ หั่นไก่ล้าง เครื่องเทศทุกอย่างคั่วพอออกกลิ่นหอมนิดหน่อย จึงปอกกระเทียมใส่ลงคั่วด้วยกัน พอผิวหอมกระเทียมสีไหม้ก็ใช้ได้ โขลกแต่เครื่องเทศกับเกลือเม็ด ละเอียดแล้วจึงใส่กระเทียม หอม ขิง ขมิ้น โขลกต่อไปจนละเอียด ตักน้ำมันใส่กะทะ 1 ช้อนโต๊ะ พอน้ำมันร้อนตักเครื่องที่โขลกลงผักใส่น้ำสัก 1 ช้อนโต๊ะ พอน้ำมันร้อนตักเครื่องที่โขลกลงผัดใส่น้ำสัก 1 ช้อนโต๊ะ เพื่อให้เครื่องเทศสุกและไม่ไหม้ เมื่อน้ำแห้งจึงใส่เนื้อไก่ หัวหอมลงผัด พอไก่สุกจึงใส่น้ำปลาน้ำตาล คนให้เข้ากัน ถ้าน้ำออกมากจงกันเนื้อขึ้นรอบขอบกะทะ คอยคนน้ำทีกันกะทะอย่าให้ไหม้ พอน้ำนั้นข้นจึงใส่น้ำมันและคนให้เข้ากันยกขึ้นตักใส่ภาชนะนั้นไว้\n\n\n\n**หมายเหตุ** การเจียวมันหมู หั่นให้เป็นชิ้นใหญ่ ๆ ประมาณ 3*6 เซนติเมตร และให้บางที่สุด ใส่กะทะตั้งไฟไม่แรงและไม่อ่อนเกินไป ไม่ต้องคนบ่อย ปล่อยไว้จนน้ำมันออก ชิ้นมันข้างล่างออกสีนวล จึงค่อยกลับเอาขึ้นข้างบน และปล่อยไว้จนมันสีเหลืองแห้ง ใช้ทัพพีโปร่งช้อนเปลวขึ้นกำลังร้อน ๆ รีบยกลงกะทะลงอย่าให้น้ำเหลืองจัดเทใส่ที่เก็บ มันฝรั่งต้มก่อนจึงหั่น รสดีไม่เสียคุณสมบัติ ทั้งปอกง่ายด้วย ถ้าจะใช้มันเทศก็ได้ การนึ่งก่อนหั่น ดีกว่าต้ม\n\n\n\n## วิธีนวดแป้ง\n\n\n\nการนวดแป้งสาลีกับนวดแป้งตั้งมี่นั้นไม่เหมือนกัน แป้งสาลีเมื่อผสมเข้าเป็นก้อนแล้ว ต้องนวดโดยใช้มือกุมแป้งอยู่ชิดกันทั้ง 2 มือ ปลายมือกุมอยู่ทั่วก้อน สันมือกดผลักออกทีละน้อย เมื่อแป้งยึดออกไป ปลายมือก็พับแป้งม้วนเข้าหาตัว ส้นมือกฌกดลงไป ทำดังนี้เรื่อยไป จนแป้งยาวออกทั้งสองข้างซ้ายและขวาจนสุดกระดาน และนวดโดยวิธีเดียวกันอีกทำดังนี้ให้กลายครั้งจนแป้งนุ่มเนียนเข้าเป็นเนื้อเดียวกัน จึงใช้ได้ แต่แป้งตั้งมี่นั้นนวดอย่างเดียวกันกับนวดแป้งข้าวเจ้าทำขนมจีบไทย ใช้ฝ่ามือกดหนักทางส้นมือมาด กดให้แบนและไถล้นมือทางแง่นิ้วก้อน เสยขึ้นไปให้แป้งติดมือไปด้วยแล้วกลับก้อนแป้งนั้นลงที่เดิมด้วยส้นมือนั้นเอง ไม่ต้องใช้ปลายนิ้วก้อนช่วยเลย นวดซ้ำอยู่ที่เดิมด้วยส้นมือจนแป้งเหนียวล่อนไปติดชามอ่างและไม่ติดมือ นุ่มเนียนเหนียวเป็นมันลองใช้ปลายนิ้วบี้ดูไม่ขาดติดมือก็ใช้ได้ เมื่อแรกลงมือนวดก็อย่ากดให้แรงมากนัก กดแต่เบา ๆ ก่อน เพื่อไม่ให้แป้งติดมือ ต่อไปก็ค่อย ๆ หนักขึ้น ๆ ทุกที การที่แนะมานี้ผู้ทำจะต้องทำให้รู้ท่าด้วยจนเองก็จะทำได้ไปเอง ถ้าไม่ทดลองจะให้เข้าใจดีด้วยกาบอกเล่า ก็ไม่ค่อยสำเร็จเรียบร้อย ดังภาษิตเก่าท่านว่า สิบรู้ไม่เท่าเจน สิบตาเห็นไม่เท่ามือคลำ"
  },
  {
    "name": "ปลาทูแนม",
    "text": "# ปลาทูแนม\n## เครื่องปรุง\n\n\n\n- ปลาทูนึ่ง ทอดแกะก้างและหนังออก 1 ถ้วย\n\n- มันหมูแข็งต้มหั่นชิ้นเล็กยาว 1/2 ถ้วย\n\n- หนังหมูต้มหั่นฝอยเล็ก ๆ ต้มให้นุ่ม 1 ถ้วย\n\n- หอมหัวเล็กหั่นฝอย 2 ช้อนโต๊ะ\n\n- กระเทียมดองหั่นฝอย (น้ำเก็บไว้) 1 ช้อนโต๊ะ\n\n- ถั่วลิสงป่นละเอียด 1/2 ถ้วย\n\n- ส้มซ่า 1 ผล\n\n- น้ำมะนาวประมาณ 3-4 ช้อนโต๊ะ\n\n- เกลือ (ถ้าเค็มแล้วไม่ต้องใส่หมด) 1 - 2 ช้อนโต๊ะ\n\n- น้ำตาลทรายหั่นละเอียด 2 ช้อนโต๊ะ\n\n- พริกแดง เหลือง หรือ พริกขี้หนู\n\n- ใบผักกาด\n\n- ใบชะพลู\n\n- ใบทองหลาง\n\n- ข้าวคั่วป่นละเอียดกรองด้วยแล่งแล้ว 1/2 ถ้วย\n\n- มะพร้าวคั่วเหลืองป่นละเอียด 1 ช้อนโต๊ะ\n\n- ข่าอ่อนหั่นละเอียด (ถ้าแก่ 5 แว่น) 1 ช้อนหวาน\n\n\n\n## วิธีทำ\n\n\n\nโขลกข่าให้ละเอียดแล้วใส่ปลาทูและเกลือโขลกให้ละเอียดแล้วนำขึ้นมายีให้ฟูมาก ๆ ใส่มะพร้าวคั่วเคล้าลงไปเบา ๆ มือ ใส่น้ำมะนาว น้ำส้มซ่า น้ำกระเทียมดองลงไปทีละน้อยอย่าให้แฉะมากแล้วค่อยเติมข้าวคั่ว เหลือข้าวคั่วไว้เคล้าหนังหมู มันหมู พอไม่ขึ้นค่อยใส่ลงไป เวลาคลุกนี้ต้องใจเย็น อย่าให้เป็นก้อนได้ต้องเบา ๆ มือด้วย ใส่หัวหอม ถั่วลิสง น้ำตาลทราย ชิมรส เปรี้ยวเค็มหวาน จัด ๆ หน่อย รับประทานกับผักล้างสะอาดแล้ว\n\n\n\n## เครื่องแต่งหน้า\n\n\n\nผิวส้มซ่าหั่นละเอียด บางคนชอบปอกผิวนอกออก\n\n\n\nกระเทียมดอง\n\n\n\nถั่วลิสง\n\n\n\nพริก จะหั่นฝอยหรือใช้ทั้งเม็ดก็ได้"
  },
  {
    "name": "ขนมกลีบลำดวน",
    "text": "# ขนมกลีบลำดวน\n## เครื่องปรุง\n\n\n\n- แป้งสาลีอย่างดี 2 ถ้วย\n\n- น้ำตาลทรายป่นละเอียด 2 ถ้วย\n\n- น้ำตาลทรายป่น 2 ถ้วย\n\n- น้ำมันหมูเจียวใหม่ ๆ 4 ช้อนโต๊ะ ทาถาดนิดหน่อย\n\n- มะลิ กะดังงา เทียนอบ เมล็ดแตงโม\n\n\n\n## วิธีทำ\n\n\n\nแป้งสาลี ผึ่งแดด น้ำตาลป่นละเอียด ทั้งแป้งและน้ำตาลแร่ 2 ครั้ง แล้วจึงตวง ผสมด้วยน้ำมันหมูให้เข้ากัน นวดพอนุ่ม ปั้นเป็นก้อนประมาณผ่าศูนย์กลาง 2 เซนติเมตร แล้วผ่าเป็น 4 ส่วน จับทีละส่วนกดแต่งให้คล้ายกลีบลำดวนเป็นรูปสามกลีบ ปั้นแป้งก้อนกลมเล็ก ๆ วางตรงศูนย์กลาง ใช้ปลายมีดกดตรงกลางเป็นสามแฉกไม่ให้ขาด ใส่เมล็ดแตงโมหนึ่งเม็ดกดลงตรงกลาง ให้ปุ่มแหลมอยู่ข้างบนเหมือนเกษรปั้นใส่จนเต็มถาด (ทาน้ำมัน) เข้าเตาอบประมาณ 10-15 นาที สีนวลอย่าให้เหลือง พอเย็นใส่ขวด อบด้วยดอกมะลิ กระดังงาและเทียนอบถ้าชอบ"
  },
  {
    "name": "แกงเผ็ดหมู",
    "text": "# แกงเผ็ดหมู\n## เครื่องปรุงน้ำแกง\n\n\n\n- พริกแห้ง 21 เม็ด\n\n- หัวหอม 15 กลีบ\n\n- กระเทียม 15 กลีบ\n\n- ข่า 5 แว่น\n\n- ตะไคร้ 1 ช้อนหวานพูน\n\n- รากผักชี 1 ช้อนชา\n\n- ลูกผักชี 1 ช้อนหวาน\n\n- ผิวมะกรูด 1/2 ช้อนชา\n\n- ยี่หร่า 1/2 ช้อนชา\n\n- ลูกจันทร์ 1/8 ของลูก\n\n- ดอกจันทร์ 1 ดอก\n\n- กะวาน 7 ลูก\n\n- กานพลู 5 ดอก\n\n- ดีปลี 5 ฝัก\n\n- โป๊ยกั๊ก 2 อัน\n\n- อบเชย 1 ชิ้นประมาณ 2 คูณ 5 ซ.ม.\n\n- พริกไทย 7 เม็ด\n\n- เกลือเม็ด 1 ช้อนชาพูน\n\n- กะปิ 1 ช้อนชา\n\n- พริกชี้ฟ้าสด 10 เม็ด\n\n\n\n## เนื้อแกง\n\n\n\n- เนื้อหมูครึ่ง ก.ก.\n\n- มะเขือเปราะ 5 ผล หรือมะเขือยาว 2 ผล\n\n- ใบมะกรู 3 ใบ\n\n- โหระพา 3 กิ่ง\n\n- กะเพรา 3 กิ่ง\n\n- มะพร้าวครึ่ง ก.ก.\n\n- น้ำสำหรับคั้นกะทิ 8 ถ้วยชา\n\n\n\n## วิธีทำ\n\n\n\nคั่วเครื่องเทศทุก ๆ อย่างแต่พอหอม (อย่าให้ถึงเกรียม จะทำให้น้ำแกงมีสีไม่งาม) ใส่ครกโขลกให้ละเอียด จึงใส่ข่า ตะไคร้ รากผักชี ผิวมะกรูดโขลกต่อไปจนละเอียดแล้วใช้ได้หั่นเนื้อหมูให้บาง ๆ ชิ้นขนาด 2 คูณ 3 ซ.ม. ล้างผักต่าง ๆ เด็ดและหั่นเตรียมไว้ คั้นกะทิใส่หม้อตั้งไฟให้เดือดพอแตกมันเล็กน้อย ยกลงช้อนหัวกะทิ ใส่กะทะเคี่ยวจนเป็นมัน ตักน้ำพริกใส่ผัดประมาณ 10 นาทีเป็นอย่างน้อย แล้วตักน้ำพริกใส่หม้อยกขึ้นตั้งไฟพอเดือดใส่หมู ใบมะกรูด ปรุงรสด้วยน้ำปลาตามส่วน แล้วใส่พริกสด มะเขือพอสุก ยกหม้อลงใส่ใบกระเพรากับใบโหระพา"
  },
  {
    "name": "หมูแนมสด",
    "text": "# หมูแนมสด\n## เครื่องปรุง\n\n\n\n- เนื้อหมู 1/2 กิโลกรัม\n\n- ข่าหั่นบาง 15 แว่น\n\n- น้ำส้มหรือมะนาว 3 ช้อนโต๊ะ\n\n- ข้าวคั่ว 1/2 ถ้วย\n\n- หนังหมูหั่นฝอย 2 ถ้วย\n\n- มันหมูแข็งหั่นขนาดเล็ก 3 มม. ยาว 2.5 เซนติเมตร 2 ช้อนโต๊ะ\n\n- ผิวส้มซ่าหั่นฝอย 1 ช้อนชา\n\n- หอมซอย 1 ช้อนโต๊ะ\n\n- กระเทียมดองซอย 1 ช้อนโต๊ะ\n\n- ผักกาดหอมจีบ 2 ต้น\n\n- น้ำตาลทราย\n\n- พริกชี้ฟ้า\n\n- สีแดงใส่ขนม\n\n\n\n## วิธีทำ\n\n\n\nล้างหมูสะอาดแล้วซับด้วยผ้าขาวบาง หรือผึ่งให้น้ำแห้ง แล่พังผืดและมันออกให้หมด ใส่เครื่องบดให้ละเอียด (หรือสับ) โขลกข่าให้ละเอียดแล้วใส่หมูลงโขลกให้เข้ากันดี ควักตักขึ้นใส่ชามอ่างใส่เกลือป่นให้เค็ม และน้ำส้มหรือมะนาวขยำจนเนื้อสุก แล้วคั้นน้ำออกไปตั้งไฟให้สุก (เรียกว่าน้ำสะเออะ ห้ามคน) แล้วใส่เนื้อหมูที่ตั้นไว้ลงคลุกทั้งกำลังร้อน ๆ จึงใส่น้ำมะนาว ใส่ไปคลุกไปจนเนื้อหมูกระจาย แล้วใส่หนังหมู มันหมู คลุกให้ทั่วกันจึงใส่หอมซอย ผิวส้มซ่า กะเทียมดองลงคลุมพอทั่วกัน ชิมดูตามชอบรส ได้ที่แล้ว โรยพริกสดหั่นเฉียงบาง ๆ รับประทานกับใบผักกาดหอมจีบ\n\n\n\n## วิธีทำข้าวคั่ว\n\n\n\nซาวข้าวสารแช่น้ำไว้สัก 1 เซนติเมตร จึงสงขึ้น ยกกะทะขึ้นตั้งไฟให้ร้อน ตักข้าวใส่ลง 1 ครั้ง อย่าให้มากเกิน 4 ช้อนโต๊ะพูน (ต้องใช้ไฟแรง) คั่วพอสีนวล ๆ อย่าให้เหลืองมาก แล้วโม่ให้ละเอียดและกรองด้วยผ้าขาวบาง ๆ\n\n\n\n## วิธีทำหนังหมู มันหมู\n\n\n\nหนังหมูที่ซื้อมาต้องขูดล้างให้สะอาด ต้มพอสุก ถ้าสุกมากเกินไปแล่ลำบาก ล้างน้ำเย็นจนหมดยาง แล้วแล่บาง ๆ คือ ถ้าหนังหนามากก็แล่เป็น 3 แผ่น ถ้าไม่หนามากก็แล่เป็น 2 แผ่น ส่วนกว้างของชิ้นหนังที่จะหั่นราว 3 เซนติเมตร หั่นให้เส้นบางที่สุดเท่าที่จะบางได้ เมื่อจะล้างใส่หนังหมูที่หั่นแล้วลงในชามที่พอเหมาะ บีบมะนาว 1-2 ซีก แล้วขยำจนเห็นว่าหนังหมูขาวดี จึงเทน้ำร้อน ๆ ลงใช้ช้อนหรือพายคนจนทั่ว จึงเจือน้ำเย็นลง พอมือขยำล้างได้ ต้องล้างถ่ายน้ำให้หลายครั้งจนสะอาดและหมดยาง สงขึ้นใส่ตะแกรงผึ่งให้แห้งน้ำ แล้วโรยข้าวคั่วลงเคล้าให้ทั่วกันจนเส้นกระจายไม่ติดกันเลย\n\n\n\nมันหมูต้องใช้มันหมู แข็งต้มพอสุกหั่นสี่เหลี่ยมขนาด 4 มม. ยาวเท่าหนังหมูแล้วลวกน้ำร้อน ๆ ล้างน้ำเย็นให้หมดน้ำมันสงขึ้นใส่ตะแกรงผึ่งให้แห้งน้ำ แล้วโรยข้าวคั่วเคล้าให้กระจายใช้ได้"
  },
  {
    "name": "มะเขือยาวเครื่องเทศ",
    "text": "# มะเขือยาวเครื่องเทศ\n## เครื่องปรุง\n\n\n\n- มะเขือยาว 2 ผล\n\n- ถั่วแขก 10 ฝัก\n\n- หอมหัวเล็กปอกแล้ว 1 ถ้วย ใช้ทั้งหัว ถ้าหัวใหญ่ผ่าตามยาว\n\n- พริกสดเขียวแดงประมาณ 10 เม็ด ให้ได้ขนาดกัน\n\n- ส้มมะขามเปียก\n\n- น้ำตาลมมะพร้าว\n\n- เกลือ\n\n- น้ำมันรำ\n\n\n\n“\n\n\n\n- ลูกผักชี 1 ช้อนโต๊ะ\n\n- หัวหอมเผา 10 หัว\n\n- ขมิ้นแขก 1 ท่อน\n\n- ขิงแก่หั่นแว่นหนา ๆ 5 แว่น\n\n- กระเทียมเผา 5 หัว\n\n- เกลือ 1 ช้อนชา\n\n\n\n”\n\n\n\n## วิธีทำ\n\n\n\nโขลกเครื่องปรุงในอํยประกาศให้ละเอียดพักไว้ มะเขือยาวตัดเป็นท่อน ยาวประมาณ 3 เซนติเมตร ผ่าสี่แช่น้ำไว้ ลอกเอ็นถั่วตัดขนาด 2 เซนติเมตร ล้างไว้  พริกปลิดก้าน ตักน้ำมันใส่กะทะทอดมะเขือพอสุก ตักขึ้นไว้ทอดถั่ว หัวหอม พริก แล้วตักขึ้นพักไว้ น้ำมันที่เหลือทอด ถ้ามีน้อยตักเติมอีกพอควร แล้วเอาเครื่องที่โขลกไว้ใส่กะทะผัดให้หอม คั้นมะขามเปียกใส่ลงพร้อมด้วยน้ำตาล แล้วชิมดูปรุงให้ได้ 3 รส ถ้าข้นก็เติมน้ำให้พอดี เมื่อชิมรสได้ที่ เอาผักที่ทอดไว้ใส่ผัดให้เข้ากัน เป็นใช้ได้ (ลักษณะคล้ายยำทวาย)"
  },
  {
    "name": "ไส้กรอกข้าว",
    "text": "# ไส้กรอกข้าว (ไทย)\n## เครื่องปรุง\n\n\n\nเหมือนไส้กรอกหมูทุกอย่าง แต่ลดเนื้อหมูออกเสีย 2 ถ้วย ใช้ข้าวสุก 2 ถ้วย น้ำกระทิต้องใส่ให้โชกกว่าไส้กรอกหมู ส่วนและวิธีอื่นทุกอย่างเหมือนไส้กรอกหมู\n\n\n\n## หมายเหตุ\n\n\n\nข้าวสุกที่ใช้ทำไส้กรอกต้องใช้ข้าวหุงสวย ๆ จึงจะดี เวลานิ่งต้องใช้เวลาน้อยกว่าไส้กรอกหมู เพราะเนื้อหมูมีน้อย"
  },
  {
    "name": "น้ำเมี่ยง",
    "text": "# น้ำเมี่ยง\n## เครื่องปรุง\n\n\n\n- เนื้อหมู 1/2 กก.\n\n- ใบเมี่ยงครึ่งแหนบ\n\n- หอมเจียว 1/2 ถ้วย\n\n- กระเทียมเจียว 1/2 ถ้วย\n\n- ถั่วลิสงคั่วซอยแล้ว 2 ช้อนโต๊ะ\n\n- มะขามเปียก\n\n- น้ำตาลปึก\n\n- เกลือ\n\n- น้ำปลาดี\n\n\n\n## วิธีทำ\n\n\n\nหั่นหมูสี่เหลี่ยมเล็กที่สุด แล้วรวนพอสุก คั้นส้มมะขาม น้ำตาล เกลือ น้ำปลาดี ใส่พร้อมกับใบเมี่ยงสับให้ละเอียด เคี่ยวให้เข้ากัน แล้วชิมให้รส หวาน เปรี้ยว เค็มให้กลมกล่อม แต่ให้รสแก่สักหน่อย แล้วใส่ถั่วยี่สง หอมเจียว กระเทียม ลงก็พอดีรับประทานกับข้าวตังทอด"
  },
  {
    "name": "ปลานึ่งกับมะเขือเทศ",
    "text": "# ปลานึ่งกับมะเขือเทศ\n## เครื่องปรุง\n\n\n\n- ปลาช่อนขนาดใหญ่ 1 ตัว\n\n- ผักกาดขาวปลี 1 ต้น\n\n- ต้นหอม 12 ต้น\n\n- มะเขือเทศขนาดกลาง 2 ผล\n\n- ผักชี 2 ต้น\n\n- น้ำส้ม\n\n- น้ำตาลทราย\n\n- เกลือป่น\n\n- พริกไทยป่น\n\n\n\n## วิธีทำ\n\n\n\nขอดเกล็ดปลาแล้วล้างด้วยน้ำส้มมะขาม จนหมดเมือกหายคาว ใส่จานก้นลึก ทาเกลือพริกไทยพอควร ล้างผักกาด ต้นหอม ผักชี ให้สะอาดใช้คลุมบนตัวปลา ใส่ลังถึงนึ่ง 30 นาที เมื่อยกลงพอหายร้อนจัด จึงหยิบผักขึ้นใส่ภาชนะอื่นไว้ ค่อยลอกหนังปลา ถอดก้างออกให้หมด แล้วจึงหั่นผักกาดและต้นหอมตามสมควร ใช้น้ำเดือดลวกมะเขือเทศแช่ไว้พอให้ผิวเหี่ยวจึงลอกออก ผ่าหั่นตามขวางผล ประดับที่ตัวปลาสลับกันกับผักกาดและต้นหอม ผสมน้ำส้ม น้ำตาล เกลือ ชิมรสตามชอบ ราดให้ทั่วตัว และผัก"
  },
  {
    "name": "น้ำพริกพะม่า",
    "text": "# น้ำพริกพะม่า\n## เครื่องปรุง\n\n\n\n- มะเขือเทศขนาดกลาง 5—6 ลูก\n\n- พริกชี้ฟ้าแดง 5 เม็ด\n\n- หอม 15 หัว\n\n- กระเทียม 7 หัว\n\n- กะปิดี 1 ช้อนชา\n\n- เนื้อหมูสับ 1/2 ถ้วยชา\n\n- กุ้งสับ 1/2 ถ้วยชา\n\n- น้ำมันหมู 1/2 ถ้วยชา\n\n- น้ำส้มะขามเปียก\n\n- น้ำตาลปีบ\n\n- น้ำปลา\n\n\n\n## วิธีทำ\n\n\n\n1. พริกแดงผ่าเอาเม็ดออกล้างสะอาด หอม กระเทียมซอย แล้วเจียวไห้เหลือง กะปีห่อใบดองปิ้งพอหอม ใส่ครกโขลก ให้ละเอียดตักขึ้นพักไว้\n\n2. เนื้อหมู กุ้ง ล้างสะอาดแล้วสับให้ละเอียด\n\n3. มะเขือเทศลวกน้ำร้อนแล้วลอกเปลือกออก หั่นดามขวางลูก ใส่หม้อต้มสุกแล้วตักเนื้อขึ้น สับรวมกับเนื้อหมู กุ้ง ส่วนน้ำที่ต้มมะเขือเทศ กรองด้วยกะชอนหยาบ ๆ เอา เม็ด ออกพักไว้\n\n4. น้ามันที่เจียวหอม กระเทียม ใส่กะทะยกตั้งไฟใส่เครื่อง ที่โขลกลงผัดพอหอม ใส่หมู กุ้งที่สับไว้ น้ำมะเขือเทศ ปรุง รสด้วย น้ำส้ม มะขามเปียก น้าตาล น้ำตาล น้ำปลา ชิมรสดามชอบ"
  },
  {
    "name": "ไก่ต้มขนมจีน",
    "text": "# ไก่ต้มขนมจีน\n## เครื่องปรุง\n\n\n\n- ไก่อ่อน 1 ตัว\n\n- มะพร้าว 1/2 กิโลกรัม\n\n- น้ำพริกเผา 1 ช้อนโต๊ะ\n\n- ถั่วทอง 2 ซ้อนโต๊ะ\n\n- ขมิ้นผงนิดหน่อย\n\n- ใบกระวานพอควร\n\n- มะนาว\n\n- น้ำตาลปึก\n\n- น้ำปลาดี\n\n- ใบผักบุ้ง\n\n- น้ำมันหมู\n\n- ขนมจีน\n\n\n\n## วิธีทำ\n\n\n\nล้างไก่ให้สะอาด แล้วตัดเป็นชิ้นขนาด 3 เซนติเมตร ขูดมะพร้าวคั้นกะทิข้น ๆ แล้วใส่หม้อพร้อมกับไก่ ตั้งไฟใส่ใบกระวาน ขมิ้นใส่พอสีนวล เคี่ยวต่อไปพอไก่เปื่อยยกลง คั่วถั่วทอง แล้วเลาะฝัดให้หมดเปลือก แล้วโขลกให้ละเอียดผสมน้ำพริกเผา น้ำมะนาว น้ำตาล น้ำปลาดี เด็ดใบผักบุ้งทอดให้กรอบ\n\n\n\n## วิธีรับประทาน\n\n\n\nฉีกเนื้อไก่ออกจากกระดูกให้เป็นชิ้นเล็ก ๆ เอาขนมจีนใส่ชาม ตักไก่ต้มราดบนขนมจีน ตักน้ำพริกหยอดแล้วรับประทานกับใบผักบุ้งทอด"
  },
  {
    "name": "ข้าวเม่าคลุก",
    "text": "# ข้าวเม่าคลุก\n## เครื่องปรุง\n\n\n\n- ข้าวเม่า 1 ถ้วยชา\n\n- มะพร้าวทึมทึก 1/2 ถ้วยชา\n\n- น้ำตาลทราย 1 ช้อนหวาน\n\n- เกลือเล็กน้อย\n\n\n\n## วิธีทำ\n\n\n\nข้าวเม่าเลือกกากฝัดละอองให้หมดแล้ว พรมด้วยน้ำเกลือให้ทั่ว พักไว้ แล้วจึงขูดมะพร้าว ถ้าเป็นมะพร้าวแก่อย่าขูดให้ถึงก้นกะลา เพราะจะทำให้เป็นกาก รวมมะพร้าว น้ำตาล ข้าวเม่าคลุกให้เข้ากัน ชิมรสตามชอบ ตักใส่จาน รับประทานกับกล้วยหอมหรือกล้วยไข่"
  },
  {
    "name": "กุ้งเผากับมะเขือเปราะ",
    "text": "# กุ้งเผากับมะเขือเปราะ\n## เครื่องปรุง\n\n\n\n- กุ้งเผาหรือกุ้งเค็ม 2 ช้อนโต๊ะ\n\n- มะเขือเปราะ 2 ผล\n\n- กระเทียม 2 หัว\n\n- ขมิ้นขาวหั่นแล้ว 2 ช้อนโต๊ะ\n\n- ขิงอ่อนหั่นฝอย 2 ช้อนโต๊ะ\n\n- ต้นหอมหั่นแล้ว 1 ช้อนโต๊ะ\n\n- ผักซีหั่นแล้ว 1 ช้อนโต๊ะ\n\n- น้ำเคยดี\n\n- มะนาว\n\n- พริกสด\n\n\n\n## วิธีทำ\n\n\n\nกุ้งเผา 2 ตัว ปอกแล้วฉีกทั้งหัวและตัว หรือกุ้งเค็มปอกเปลือกแล้วผ่า หั่นขมิ้นขาว และขิงสดล้างบิดน้ำให้แห้ง หั่นกระเทียมตามขวางกลีบ มะเขือหั่นฝอยตามลูก หั่นต้นหอมผักซี ใส่จานก้นลึกเป็นชั้น ต้นหอม ผักซี พริกโรยหน้าผสมน้ำเคย น้ำมะนาว ชิมรสตามชอบ วาดให้โชก เมื่อจะรับประทานคลุกให้ทั่ว"
  },
  {
    "name": "มะละกอโถบรรจุใส้",
    "text": "# มะละกอโถบรรจุใส้\n## เครื่องปรุง\n\n\n\n- มะละกอผลงาม ๆ 1 ผล\n\n- เนื้อหมู 1/2 กิโลกรัม\n\n- มะพร้าว 1 ชีก\n\n- พริกแห้ง 3 เม็ด\n\n- หัวหอมขนาดกลาง 10 หัว\n\n- กระเทียม 10 กลีบ\n\n- ตะไคร้หั่นแล้ว 2 ช้อนโต๊ะ\n\n- ข่าหั่นบาง ๆ 5 แว่น\n\n- รากผักชีหั่นละเอียด 2 ช้อนชาพูน\n\n- พริกไทย 5 เม็ด\n\n- ถั่วลิสงคั่วป่นละเอียด 2 ช้อนโต๊ะพูน\n\n- ลูกแปะก๊วย 30 ลูก\n\n- กะหล่ำปลี 1/2 เสี้ยว\n\n- ต้นหอม 2 ต้ม\n\n- ผักชี 1 ต้น\n\n- ไข่เป็ด 2 ฟอง\n\n- น้ำเคยดี\n\n- เกลือ\n\n\n\n## วิธีทำ\n\n\n\nฝานมะละกอให้เป็นรูปโถ แล้วสลับลวดลายให้งามตามใจชอบ คว้านข้างในให้เกลี้ยงและบางแช่น้ำไว้ หมุนหรือสับเนื้อหมูให้ละเอียด แล้วจึงใส่ถั่วลิสงคั่วโขลกให้เข้ากัน กะเทาะเปลือกลูกแปะก๊วย แล้วผ่าแคะใส้ขมออกเสีย ต้มให้สุกแล้วล้างให้สะอาดจึงหั่นละเอียด ขูดมะพร้าวคั้นกะทิให้ข้นที่สุดแล้วรวมหมู น้ำพริก ลูกแปะก๊วยใส่ในอ่าง ช้อนหัวกะทิใส่ลงด้วยสัก 5 ช้อนโต๊ะคนจนเหนียว จึงใส่ไข่คนต่อไปเติมน้ำเคยดีพอควร แล้วหั่นกะหล่ำปลีให้เป็นฝอย ใส่ลงด้วยคนให้เข้ากันชิมรสตามชอบ แล้วบรรจุลงในผลมะละกอให้เต็มพูน ๆ สักหน่อย โรยต้นหอมผักชีใส่ลังถึงนึ่ง 15 นาทีใช้ได้"
  },
  {
    "name": "พุดชาจีนเชื่อมไส้เกาลัด",
    "text": "# พุดชาจีนเชื่อมไส้เกาลัด\n## เครื่องปรุง\n\n\n\n- พุดชาจีน 1 กิโลกรัม\n\n- น้ำตาลทราย 1 กิโลกรัม\n\n- น้ำ 3 ถ้วย\n\n- ลูกเกาลัก 1/4 กิโลกรัม\n\n\n\n## วิธีทำ\n\n\n\nนำพุดชาจีน มาแช่น้ำค้างคืน 1 คืน แล้วล้างให้สะอาด คว้านเมล็ดในออกเชื่อมน้ำตาลกรองให้สะอาด ใส่พุดชาต้มเคี่ยวจนน้ำตาลเหนียวเป็นยางมะตูม แกะลูกเกาลัด ผ่าตามยาวให้คล้ายเมล็ดพุดชา แล้วใส่ลูกเกาลัดแทนเมล็ดเรียงในชามแก้ว"
  },
  {
    "name": "ข้าวต้มไข่",
    "text": "# ข้าวต้มไข่\n## เครื่องปรุง\n\n\n\n- ข้าวสาร 1/4 ถ้วย\n\n- น้ำมันหมู 1 ช้อนชา\n\n- ไข่ไก่ 1 ฟอง\n\n- กระเทียม 1 กลีบ\n\n- ผักชีหรือคึ่นฉ่ายนิดหน่อย\n\n- น้ำปลา\n\n- พริกไทย\n\n\n\n## วิธีทำ\n\n\n\nซาวข้าวให้สะอาด ตักน้ำมันใส่หม้อเล็ก (พอเหมาะกับข้าว) ใส่กระเทียมทุบสับละเอียดเจียวพอหอม สงข้าวใส่ลงผัดให้เมล็ดกระจาย แล้วใส่น้ำลงสัก 2 ถ้วย ต้มจนเมล็ดข้าวบาน จึงต่อยไข่ใส่ชามเจือน้ำ 1 ช้อนชาตีให้ขึ้นแล้วค่อยโรยลงในหม้อวนไปรอบ ๆ ใช้ช้อนเขี่ยไม่ให้นอนก้นหม้อ ยกขึ้นตักใส่ชาม ใส่ผักปรุงรส\n\n\n\n**หมายเหตุ** น้ำที่ต้มข้าวนั้น ถ้าเป็นน้ำต้มไก่ได้จะดีมาก"
  },
  {
    "name": "ปลาแนม",
    "text": "# ปลาแนม\n## เครื่องปรุง\n\n\n\n- ปลาช่อนสดย่างแกะใช้แต่เนื้อ 1 ถ้วย\n\n- ข่าหั่น 15 แว่น\n\n- มะพร้าวขูดกระต่ายจีน 1/2 ถ้วย\n\n- ข้าวคั่ว 1/2 ถ้วย\n\n- หนังหมูหั่นแล้ว 1 ถ้วย\n\n- มันหมูต้มสุกหั่นแล้ว 2 ช้อนโต๊ะ\n\n- กระเทียมดองซอย 1 ช้อนโต๊ะ\n\n- ผิวส้มซ่าหั่นฝอย 1 ช้อนโต๊ะ\n\n- หัวหอมฝอย 1 ช้อนโต๊ะ\n\n- ถั่วลิสงคั่วซอย 2 ช้อนโต๊ะ\n\n- เกลือป่น\n\n- มะนาว\n\n- น้ำตาลทรายอย่างละเอียด\n\n- พริกชี้ฟ้าเขียวแดงเหลือง\n\n- ใบผักกาดแก้ว 3 ต้น\n\n\n\n## วิธีทำ\n\n\n\nมะพร้าว กะเทาะออกจากกะลา แล้วปอกผิวออกให้ ขาวล้างสะอาดขูดกระต่ายจีน แล้วคั่วพอหายแฉะอย่าให้เหลือง จึงหั่นข่าใส่ครกโขลกให้ละเอียด แล้วใส่ปลาย่างกับมะพร้าวลงพร้อมกันโขลกจนละเอียดเข้ากันดี ก็ควักขึ้นจากครกใส่ชามอ่าง ใส่เกลือ มะนาว น้ำตาลทรายเคล้าคลุกให้เข้ากันโรยข้าวคั่วลงทีละน้อย เคล้าไปใส่ไปจนกระจายสลายตัว ปรุงรสให้เปรี้ยวเค็มหวาน เผื่อรสกระเทียมดอง และหนังหมูมันหมู ไว้ด้วยตามชอบ เมื่อรสพอดีแล้วก็ใส่หัวหอม มันหมู ไว้ด้วยตามชอบ เมื่อรสพอดีแล้วก็ใส่หัวหอม ผิวส้มซ่า กะเทียมดอง ถั่วยี่สงคลุกในตัว เหลือไว้เล็กน้อย เมื่อจัดใส่จานจึงแต่งหน้าด้วยผิวส้มซ่า ถั่วยี่สงพริก 3 สี หั่นเฉียงบาง ๆ ตัดใบผักกาดแก้วประดับขอบจาน ตามแต่ชอบ"
  },
  {
    "name": "แกงต้มกะทิฟักทอง",
    "text": "# แกงต้มกะทิฟักทอง\n## เครื่องปรุง\n\n\n\n- ฟักทองหั่นแล้ว 2 ถ้วยพูน\n\n- มะพร้าว 1/2 กืโลกรัม\n\n- กุ้งแห้งใหม่ 3 ช้อนโต๊ะ\n\n- เนื้อโคหรือเนื้อไก่ 1 ถ้วย\n\n- พริกแห้ง 7 เม็ด\n\n- หัวหอม 7 หัว\n\n- กะปิ น้ำปลา 1/3 ช้อนชา\n\n- รากผักชีหั่น 1 ช้อนชา\n\n\n\n## วิธีทำ\n\n\n\nหั่นฟักทองเป็นสี่เหลี่ยมลูกบาศก์ขนาดเดียวกับแกงอื่น ๆ เอาหัวกะปิแบ่งใส่ไว้ต่างหาก น้ำต่อไปใส่หม้อแกง (คะเนน้ำกะทิให้พอเหมาะอย่าให้น้ำมากเกินไป) ยกหม้อขึ้นตั้งไฟใส่เครื่องที่โขลกแล้วละลาน พอเดือดใส่ฟักทองและเนื้อลงปิดฝาให้เดือด เมื่อฟักทองสุกปรุงรส แล้วใส่หัวกะทิลงพอเดือดทั่วก็ใช้ได้"
  },
  {
    "name": "ละมุดมีใส้",
    "text": "# ละมุดมีใส้\n## เครื่องปรุง\n\n\n\n- ละมุด 5 ผล\n\n- วุ้นเคี่ยวแล้วซอย 2 ช้อนโต๊ะ\n\n- น้ำตาลทรายขาว 1 ช้อนโต๊ะ\n\n- สีแดง 5 หยด\n\n- น้ำวานิลลา\n\n\n\n## วิธีทำ\n\n\n\nล้างละมุดให้สะอาด คว้านไส้และเมล็ดละมุดออกให้หมด ระวังอย่าให้ก้นทะลุ ใช้ด้ามช้อนเคลือบ หรือ อลูมิเนียมอย่างด้ามเป็นราง กดตรงชั้วละมุด หมุนด้านรอบขั่วละมุดเป้นช่องกลมเท่าด้ามช้อน ค่อย ๆ ควักไส้กลางออกแล้วแคะเมล็ดออกทีละเมล็ดจนหมด คว่ำใส่จานพักไว้ ซอยวุ้นให้หม้อเล็ก ๆ ตั้งไฟคอนตนอย่าให้วุ้นไหม้ วุ้นละลายหมดจึงใส่น้ำตาล ใส่สีพอเป็นสีชมพู น้ำวานิลลาพอมีกลิ่นหอมน้อย ๆ แล้วหยอดลงในผลละมุดที่คว้านไว้ ตั้งในถ้วยตะไลหรือลังถึง เก็บไว้ให้วุ้นแข็ง แล้วจึงปอกเปลือก ใช้มีดปลายแหลมแทงลงกึ่งหลางผลละมุดให้เป็นปากกระจับจนรอบผลกะให้ได้ 5-6 แฉก ค่อย ๆ ใช้ปลายมืดดุนให้ออกจากกันเป็น 2 ซีก จัดลงจานแก้วใส่ตู้เย็นไว้"
  },
  {
    "name": "บะหมี่สำเร็จ",
    "text": "# บะหมี่สำเร็จ\n## เครื่องปรุง\n\n\n\n- เส้นบะหมี่แห้ง (ชนิดก้อนสีเหลือง) 5 ก้อน\n\n- เนื้อหมูสับ 1 ถ้วยชา\n\n- ตังฉ่ายสับละเอียด 1 ช้อนโต๊ะ\n\n- รากผักชีพริกไทย กระเทียมโขลกละเอียด 1 ช้อนต๊ะ\n\n- กระเทียมเจียว\n\n- ต้นหอม\n\n- ผักชี\n\n- น้ำปลาดี\n\n\n\n## วิธีทำ\n\n\n\nเส้นบะหมี่แห้งล้างน้ำรีบสงขึ้น ลวกในน้ำเดือดให้สุก สงขึ้นสลัดน้ำให้แห้ง คลุกด้วยกระเทียมเจียวให้ทั่ว บรรจุลงในถ้วยตะไล ผสมเนื้อหมูสับตังฉ่ายสับละเอียด รากผักชี พริกไทย กระเทียมโขลกละเอียด น้ำปลา ผสมเข้ากันดีแล้วใส่ใบหอมหั่นละเอียด ปั้นเป็นก้อนขนาดพอดีกับถ้วยตะไล วางลงบนเส้นบะหมี่ที่บรรจุถ้วยตะไล แล้วแต่งหน้าด้วยใบผักชี เรียงลงจานแบนหยอดหน้าด้วยกระเทียมเจียว รับประทานร้อน ๆ กับน้ำจิ้ม ซีอิ้วใส น้ำส้มสายชู พริกแดงหั่นบาง ๆ"
  },
  {
    "name": "ก๋วยเตี๋ยวไส้ไข่",
    "text": "# ก๋วยเตี๋ยวไส้ไข่\n## เครื่องปรุง\n\n\n\n- แป้งก๋วยเตี๋ยวที่ยังไม่ได้หั่น 1 แผ่นใหญ่\n\n- เนื้อหมู .300 กิโลกรัม\n\n- ไข่เป็ดจืด 2 ฟอง\n\n- เกลือป่น พริกไทยตามควร ต้นหอม ผักชีหั่นละเอียด อย่างละ 1 ช้อนโต๊ะพูน\n\n- ซีอิ๊วเค็ม 2 ช้อนโต๊ะ\n\n- พริกสด\n\n- กระเทียมเจียว\n\n\n\n## วิธีทำ\n\n\n\nแป้งก๋วยเตี๋ยวซื้อมากำลังอ่อนนุ่มดี ต้องตักเป็นแผ่นสี่เหลี่ยม 15 เซนติเมตร จัตุรัส ที่เป็นเศษเก็บใส่ไว้ ตัดเสร็จแล้วใส่ภาชนะตามต้องการใช้ผ้าสะอาดคลุมไว้ หั่นหมูใส่เครื่องบดหรือสับให้ละเอียด ผสมเกลือพริกไทยตามความต้องการ ต่อยไข่ใส่ คนให้เข้ากัน ใส่ต้นหอมผักชีแล้วหยิบแผ่นแป้งวางบนเชียง ตักหมูที่ผสมไว้ทาให้ทั่วเสมอกัน เว้นที่ว่างปลายแผ่นไว้สัก 3 เซนติเมตร แล้วหยิบซ้อนลงอีกแผ่นหนึ่ง (ถ้ามีเศษก็เอาเศษซ้อน ถ้าไม่มีก็เอาแผ่นดีซ้อน) ให้เหลี่ยมไว้เพียงที่ไม่มีหมู และตักหมูทาให้เต็มแผ่น จึงม้วนเข้าทางที่ทาหมูให้แน่น แล้วม้วนต่อไปจนตลอดแผ่น ยกวางไว้ในลังถึงที่ล้างเช็ดสะอาดและทาน้ำมันหมูไว้แล้ว ทำดังนี้จนหมดแป้ง นึ่ง 10 นาทีใช้ได้ ยกใส่จาน ใช้กรรไกรตัดเป็นท่อน ๆ โรยกระเทียมเจียว ผสมซีอิ๊ว น้ำส้ม หั่นพริกสดใส่เป็นน้ำจิ้ม"
  },
  {
    "name": "ต้มหน่อไม้ไผ่ตงกับหมู",
    "text": "# ต้มหน่อไม้ไผ่ตงกับหมู\n## เครื่องปรุง\n\n\n\n- หมู 3 ชั้น หรือหมูปนมัน 1/4 กิโลกรัม\n\n- หน่อไม้ไผ่ตง ที่หั่นแล้ว 1 ถ้วยชา\n\n- น้ำมันหมู 1 ช้อนหวาน\n\n- กระเทียม 3 กลีบ\n\n- รากผักชี 5 ราก\n\n- พริกไทย 5 เม็ด\n\n- น้ำปลา\n\n\n\n## วิธีทำ\n\n\n\nล้างหมูแล้วหั่นชิ้นขนาด 2 คูณ 3 เซนติเมตร หนา 1/2 เซนติเมตร ตักน้ำมันหมูใส่หม้อ โขลกรากผักชี พริกไทย กระเทียมให้ละเอียด ตักใส่หม้อผัดให้หอม จึงใส่หมูลงผัดพอหมูสุกตวงน้ำใส่ลง 2 1/2 ถ้วยชา ใส่หน่อไม้เคี่ยวจนหมูเปื่อย แล้วจึงใส่น้ำปลา\n\n\n\n**หมายเหตุ** แกงต้มจืดชนิดนี้จะใช้หัวผักกาดสด หัวผักกาดเค็มต้มก็ได้ทำวิธีเหมือนกัน เว้นแต่หัวผักกาดเค็มต้องล้างให้หมดทรายแล้วจึงหั่น หั่นแล้วต้องดึงให้ยืดเสียก่อนจึงใส่หม้อ"
  },
  {
    "name": "ผัดห่วงอาลัย",
    "text": "# ผัดห่วงอาลัย\n## เครื่องปรุง\n\n\n\n- เนื้อหมูหั่นบาง 2 ช้อนโต๊ะ\n\n- กุ้งนาง 2 ตัว\n\n- ไข่เป็ด 2 ฟอง\n\n- ไส้หมูยาว 60 เซนติเมตร\n\n- พริกหยวกแดงเขียว 6 เม็ด\n\n- กระเทียมดอง 5 หัว\n\n- กระเทียม 3 กลีบ\n\n- น้ำมันหมู 2 ช้อนโต๊ะ\n\n\n\n## วิธีทำ\n\n\n\nล้างไส้หมูให้สะอาด ต่อยไข่ใส่ชามใส่น้ำเคยดี 2 ช้อนชา คนให้ไข่แดงและไข่ขาวเข้ากัน แล้วกรอกลงในไส้หมู โดยวิธีจับไส้ขึ้นรูดน้ำให้แห้ง ใช้ด้ายผูกข้างหนึ่งให้แน่นแล้วรูดลมจากทางที่ผูกออกให้หมด ทำกรวยด้วยใบตองสอดลงในไส้และกรอกไข่ลงอย่าให้เต็มให้พร่องไว้สัก 3 เซนติเมตร จึงผูกให้แน่น (ระวังอย่าให้ไข่เป็นฟอง) แล้วลวกแต่พอสุก (อย่าให้สุกเกินไป) ตักขึ้นจุ่มน้ำเย็นแล้วเอาขึ้นผึ่งไว้ แล้วหั่นเป็นแว่น ๆ ยาวขนาด .7 เซนติเมตร แล้วใช้มีดกดเบา ๆ พอเป็นรอบบนหน้าแว่นเป็น 6 แฉก เสร็จแล้วใส่กระชอนลวกในน้ำเดือด ล้างกุ้งให้สะอาดปอกเปลือกและผ่าหลัง หั่นเป็นท่อน ๆ ขนาด 3 เซนติเมตร พริกหยวกตัดตอนขั้นคว้านเม็ดออกให้หมดและหั่นตามขวางเป็นวง ๆ หนาประมาณ 1/2 เซนติเมตร กระเทียมดองแกะปอกเป็นกลีบ ๆ ผ่า 2 ทุบกระเทียมสับให้ละเอียด ตั้งกะทะให้ร้อนจัด ตักน้ำมันหมูใส่ กระเทียมเจียวพอเหลือง ใส่เครื่องทั้งหมดที่เตรียมไว้ลงพร้อมกัน สักครู่จึงคนแล้วใส่น้ำเคยดี เหยาะน้ำตาลนิดหน่อย คนให้ทั่วตักใส่จาน"
  },
  {
    "name": "ยำพริก",
    "text": "# ยำพริก\n## เครื่องปรุง\n\n\n\n- พริกชี้ฟ้า\n\n- เนื้อหมู\n\n- มันหมู\n\n- หนังหมู\n\n- กุ้งต้ม\n\n- มะพร้าวคั่ว\n\n- หัวกะทิ\n\n- หอมเจียว\n\n- กระเทียมเจียว\n\n- กุ้งแห้งป่น\n\n- หอมเผา\n\n- น้ำตาล\n\n- น้ำปลา\n\n- มะนาว\n\n\n\n## วิธีทำ\n\n\n\nผ่านพริกแกะเม็ดออกหั่นเป็นเส้นหยาบ ๆ ถ้าไม่ชอบเผ็ดก็ล้างเสีย จึงตักน้ำมันใส่กะทะผัดพอสุกพักไว้ เนื้อหมู มันหมู กุ้งต้มสุกแล้วหั่นเล็ก ๆ ยาวขนาด 2 เซนติเมตร หัวหอมเผาซอยตามยาว มะพร้าวขูดคั่วพอเหลือง หัวกะทิข้น ๆ ตั้งพอให้เดือด ผสมเข้าด้วยกัน ปรุงรสด้วย น้ำปลา น้ำตาล มะนาว รสตามชอบ ตักใส่ภาชนะโรยหน้าด้วย กุ้งแห้งป่น หอมเจียว กระเทียมเขียว พริกแดงพองาม"
  },
  {
    "name": "น้ำพริกเผา",
    "text": "# น้ำพริกเผา\n## เครื่องปรุง\n\n\n\n- พริกแห้งป่นละเอียด 1 ถ้วย\n\n- กระเทียมแห้งป่นละเอียด 4 ถ้วย\n\n- น้ำเชื่อม 5 ถ้วย\n\n- น้ำปลาดี 5 ถ้วย\n\n\n\n## วิธีทำ\n\n\n\nถ้าไม่ต้องการให้เผ็ดมาก พริกผ่าเอาเม็ดออกแช่น้ำล้างแล้วเอาขึ้นมาหั่นตากให้แห้ง กระเทียมหั่นทั้งเปลือกตากให้แห้งแล้วนำมาคั่วพอหอม ป่นให้เป็นผง ใส่น้ำเชื่อมน้ำปลาลงในภาชนะเคลือบตั้งบนไฟอ่อน ๆ ค่อย ๆ ใส่ผงพริกและกระเทียมลงไปคนค่อย ๆ ให้เข้ากัน ถ้าแข็งหรือเหนียวไปเติมน้ำสุกได้ตามสมควร น้ำพริกเผานี้เก็บไง้รับประทานได้ค้างปี ต้องระวังภาชนะให้แห้งสะอาดก่อนบรรจุน้ำพริก ใช้ปรุงแกงต้มยำ ยำต่าง ๆ และใช้จิ้ม หนังหมู หรือข้าวเกรียบต่าง ๆ"
  },
  {
    "name": "หมูทอดเค็ม",
    "text": "# หมูทอดเค็ม\n## เครื่องปรุง\n\n\n\n- หมูเนื้อปนเล็กน้อย ชิ้นขนาด 6*9 เซนติเมตร หนา 1 เซนติเมตร 3 ชิ้น\n\n- รากผักชี 7 ราก\n\n- พริกไทย 3 เม็ด\n\n- กระเทียมกลีบใหญ่ 3 กลีบ\n\n- เกลือป่น 1 ช้อนชาพูน\n\n- น้ำมันหมู 2 ช้อนโต๊ะ\n\n\n\n## วิธีทำ\n\n\n\nล้างหมูให้สะอาด (ขนาดจะใหญ่หรือเล็กกว่าที่ประมาณไว้บ้างเล็กน้อยก็ไม่เป็นไร) โขลกรากผักชี พริกไทย กระเทียม เกลือให้ละเอียด ทาให้ทั่วหมู แล้วจึงเคล้าให้เข้าเนื้อ ตักน้ำมันใส่กะทะยกขึ้นตั้งไฟ อย่าให้ไฟแรงนัก พอน้ำมันร้อน หยิบหมูใส่ในกะทะให้เรียงกัน 3 ชิ้น ถ้ายังไม่เหลืองห้ามไม่ให้กลับ ถ้าเหลืองทั่วแล้วจึงกลับอีกข้างหนึ่งลง เมื่อเหลืองทั้ง 2 ข้างแล้ว ตักขึ้นใส่จาน ตักน้ำมันออก ส่วนที่เหลือก้นกะทะให้ตักราดบนชิ้นหมู\n\n\n\n**หมายเหตุ** หมูเค็มทอดอีกวิธีหนึ่ง ใช้แต่น้ำปลาดี กับพริกไทยราดลงบนหมู เคล้าให้เข้ากันจนน้ำปลาแห้ง แล้วทอดตามวิธีข้างบนนี้"
  },
  {
    "name": "เต้าหู้ยี้ปรุงรส",
    "text": "# เต้าหู้ยี้ปรุงรส\n## เครื่องปรุง\n\n\n\n- ปลาดุกทอดฟู 1 ถ้วยชา\n\n- เต้าหู่ยี้อย่างดี 2 ซ้อนโต๊ะ\n\n- หัวหอมซอยหยาบ ๆ 2 ซ้อนโต๊ะ\n\n- มะนาว\n\n- พริกขี้หนู\n\n- พริกเหลือง\n\n\n\n## วิธีทำ\n\n\n\nปลาดุกย่าง แกะเอาแต่เนื้อทอดฟู บิดเป็นชิ้นเล็ก ๆ ใส่ชามเตรียมเอาไว้ ผสมเต้าหู้ยี้บีบมะนาว ถ้าค่นเติมน้ำสุกเล็กน้อยละลายให้เข้ากัน ลาดลงบนปลาดุกฟู โรยหอมซอย และพริกหั่นมากน้อยตามชอบ รับประทานทันที"
  },
  {
    "name": "กล้วยทอด",
    "text": "# กล้วยทอด\n## เครื่องปรุง\n\n\n\n- แป้งสาลี 1 1/4 ถ้วย\n\n- น้ำตาลทราย 1/2 ถ้วย\n\n- เกลือ 1 ช้อนชา\n\n- ผงฟู 2 ช้อนชา\n\n- ไข่ไก่ 1 ฟอง\n\n- นมสด 1/3 ถ้วยชา\n\n- เนยละลาย 2 ช้อนชา\n\n- กล้วย 4 ผล\n\n\n\n## วิธีทำ\n\n\n\nร่อนแป้ง น้ำตาล เกลือ ผงฟู ด้วยกัน ตีไข่ให้ขึ้นจนหมดน้ำ แล้วใส่แป้ง นม เนยที่ละลายแล้ว ผสมให้เข้ากันดี กล้วยตัดตามขวางหนาประมาณ 1 1/2 ซ.ม. แล้วชุบแป้งที่ผสมไว้ทอด\n\n\n\n## วิธีทอด\n\n\n\nใช้หม้อลึก ๆ น้ำมันครึ่งหม้อ เอากล้วยที่ซุบแป้งใส่ลงไปนานประมาณ 4-6 นาที"
  },
  {
    "name": "แกงต้มส้ม",
    "text": "# แกงต้มส้ม\n## เครื่องปรุง\n\n\n\n- ปลาช่อน 1 ตัว ขนาดหัวกว้าง 5 เซนติเมตร\n\n- ขิงหั่นฝอย 1 ช้อนหวาน\n\n- ต้นหอม 5 ต้น\n\n- น้ำปลา\n\n- ส้มมะขามเปียกประมาณ 4 ฝัก\n\n- น้ำตาลทะพร้าวหรือน้ำตาลตะโหนดประมาณ 1 ช้อนหวาน\n\n- รากผักชี 5 ราก\n\n- หัวหอม 3 กลีบ\n\n- ขิง 3 แว่น\n\n- กะปิครึ่งช้อนชา\n\n- พริกไทย 5 เม็ด\n\n\n\n## วิธีทำ\n\n\n\nทำปลาตามวิธีที่กล่าวไว้ข้างต้น ล้างให้หมดเมือก ตวงน้ำ 2 ถ้วยชา ใส่หม้อตั้งไฟ ปรุงน้ำแกงด้วยน้ำปลา น้ำตาล น้ำส้มมะขาว โขลกรากผักชี พริกไทย หัวหอม ขิงให้ละเอียด ละลายลงในหม้อ ให้รสเค็ม หวานขึ้นหน้ารสเปรี้ยว และให้รสจัดไว้สักหน่อย เมื่อน้ำเดือดพล่าน จึงใส่ปลา สุกแล้วจึงชิมอีกครั้งหนึ่ง เมื่อขาดอะไรจะได้เติมตามชอบแล้วจึงใส่ขิง ต้นหอม ยกลงตักใส่ชาม โรยผักชี พริกแดงหั่น บางคนชอบโรยหอมเจียวด้วย\n\n\n\n**หมายเหตุ** แกงต้มส้มนี้ จะใส่ปลาอื่นก็ได้ เช่นปลาทูสด ปลาใบไม้สด ปลาเนื้ออ่อน ปลาหมอ ฯลฯ"
  },
  {
    "name": "ต้มยำปลา",
    "text": "# ต้มยำปลา\n## เครื่องปรุง\n\n\n\n- ปลา 1 ตัว ขนาดหัวกว้าง 5 เซนติเมตร\n\n- น้ำ 2 ถ้วยชา\n\n- ตะไคร้ 1 ต้น\n\n- ใบมะกรูด 3 ใบ\n\n- ข้าวสาร 1 ช้อนหวาน\n\n- หัวหอม กระเทียมอย่างละ 3 กลีบ\n\n- น้ำพริกเผา (อย่างไม่มีน้ำมัน) 1 ช้อนหวาน\n\n- กระเทียมเจียว 1 ช้อนหวาน\n\n- น้ำปลา\n\n- มะนาว\n\n- น้ำตาล\n\n- ผักชี\n\n- ต้นหอม\n\n\n\n## วิธีทำ\n\n\n\nทำปลาตามวิธีข้างต้น ล้างให้หมดเมือก ตวงน้ำใส่หม้อ ซาวข้าวสารแล้วใส่ลงในหม้อ พร้อมกับหอมกระเทียมตีทุบให้แบน เมื่อเมล็ดข้าวสารบานแล้วจึงใส่ปลาและตระไคร้ตัดเป็นท่อน ๆ ฉีกใบมะกรูดใส่ลงในหม้อ ถ้าปลานั้นมีไข่ให้กรีดไข่ตามยาวของฝักออกเป็นสองซีกใส่ลงในหม้อ พอไข่สุก ใช้ช้อนบี้ไข่ให้กระจาย ลอยเป็นแพ ยกลงตักหัวปลาใส่ชามเก็บกระดูกออกให้หมด แล้วจึงตักปลาชิ้นอื่น ๆ ใส่ลงในชามเก็บตะไคร้ใบมะกรูดทิ้ง แล้วจึงรินน้ำแกงใส่ในชาม อย่าให้เมล็ดข้าวลงไปด้วย ตัดน้ำพริกเผาใส่ถ้วยละลายด้วยน้ำปลามะนาวแล้วจึงใส่ลงในชาม ถ้ามีมะม่วงดิบซอยใส่ลงไปด้วยตามชอบรส ถ้าชอบรสหวานเหยาะน้ำตาลเล็กน้อย ตักใส่ชามโรยผักชี ต้นหอม กระเทียมเจียว ถ้าชอบเผ็ดบุบพริกขี้หนูใส่ลงไปด้วย\n\n\n\n## การปรุง\n\n\n\nจะใช้พริกเผาหรือน้ำพริกป่า คือ กระเทียม 5 กลีบ กระปีดี 1/2 ช้อนชา โขลกให้ละเอียด บุบพริกขี้หนูหรือพริกชี้ฟ้าเหลืองใส่ด้วยก็ได้ ถ้าจะทำเป็นต้มยำกะทิ ใช้กะทิแทนน้ำและไม่ต้องใส่ข้าวสาร"
  },
  {
    "name": "แกงเห็ดฟางกับมะเขือเทศ",
    "text": "# แกงเห็ดฟางกับมะเขือเทศ\n## เครื่องปรุง\n\n\n\n- เห็ดฟางที่ทำเสร็จแล้ว 2 ถ้วย\n\n- มันแกวหั่นแล้ว 1 ถ้วย\n\n- แห้วจีนปอกหั่นแล้ว 1 ถ้วย\n\n- มะอึกผลใหญ่ 6 ผล\n\n- มะเขือเทศผลเขื่อง 2 ผล\n\n- มะพร้าวขูด 2 ถ้วย\n\n- ใบมะกรูด\n\n- ใบโหระพา\n\n- พริกสด\n\n- ผงชูรส\n\n\n\n## เครื่องปรุงน้ำแกง\n\n\n\n- พริกแห้ง 5 เม็ด\n\n- ข่าหั่นบาง ๆ 7 แว่น\n\n- ตะไคร้หั่นแล้ว 2 ช้อนโต๊ะ\n\n- หัวหอมปอกแล้วหั่น 1/4 ถ้วย\n\n- ผิวมะกรูด 1 ช้อนชา\n\n- รากผักชี 1 ช้อนโต๊ะ\n\n- พริกไทย 11 เม็ด\n\n- เกลือเม็ด 1 ช้อนหวาน\n\n- กะเทียมทั้งเปลือก หั่นขวางหัว 1/4 ถ้วย\n\n\n\n## วิธีทำ\n\n\n\nทำเห็ดให้สะอาด ปอกมันแกวแล้วฝานเป็นเสี้ยว จักให้เป็นใบไม้หั่นบาง ๆ พอควร ปอกแห้วจีนหั่นเป็นแว่น ๆ อย่าให้บางนัก หั่นมะเขือเทศ ขูดมะอึกล้างให้สะอาดแล้วหั่นเป็นสี่เสี้ยว พักไว้คั้นกะทิ โขลกเครื่องน้ำแกงให้ละเอียด เอากะทิตั้งไว้ให้เดือดจนแตกมัน เสร็จแล้วผัดน้ำพริกให้หอม ทำน้ำแกงดีแล้วปรุงรสให้ได้ที่ ใส่เครื่องที่เตรียมไว้ ใส่ใบมะกรูด พริกสดหั่น หรือไม่ชอบเม็ดก็ไม่ต้องหั่น"
  },
  {
    "name": "ต้มโคล้งกุ้ง",
    "text": "# ต้มโคล้งกุ้ง\n## เครื่องปรุง\n\n\n\n- น้ำ 2 ถ้วยชา\n\n- กุ้งนาง 4 ตัวหรือกุ้งก้ามกราม 2 ตัว\n\n- มะนาว\n\n- น้ำปลา\n\n- ผักชี\n\n\n\n## วิธีทำ\n\n\n\nตวงน้ำใส่หม้อ (ใช้น้ำต้มกระดูกได้ก็ยิ่งดี) ล้างกุ้งให้สะอาด ปอกตามวิธีที่กล่าวไว้ข้างต้น ผ่าเป็น 2 ซีก แล้วจึงหั่น ถ้าเป็นกุ้งนางหั่นเป็น 3 ชิ้น ถ้าเป็นกุ้งก้ามกรามหั่น 4-5 ชิ้น ฉีกหัวรีดมันและฉีกเนื้อที่หัวเตรียมไว้ พอน้ำเดือดพล่านจึงใส่กุ้ง คนพอทั่วยกขึ้น ถ้าชอบใบกระเพราก็เด็ดใส่สัก 2 ช่อ ตักใส่ชาม เหยาะน้ำปลาดี มะนาว ปรุงตามรสที่ชอบแล้วโรยผักชี ถ้าชอบเผ็ดให้บุบพริกขี้หนูหรือหั่นพริกชี้ฟ้าเหลืองใส่ลงเล็กน้อย\n\n\n\n**หมายเหตุ** ถ้าไม่มีกุ้งหลวง ใช้กุ้งตะเข็บ ปอกแล้วไม่ใช้หัว ล้างให้สะอาด ผ่าหลังให้จวนขาดออกจากกัน ถ้าตัวขนาดย่อมให้ใช้ทั้งตัว ถ้าตัวโตตัดเป็น 2 ท่อน เมื่อสุกแล้วจะเป็นก้อนกลมน่ารับประทาน ถ้าตัวใหญ่ 8 ตัว ถ้าตัวย่อมใช้ 16 ตัว"
  },
  {
    "name": "แกงจืดลูกชิ้นกับจีฉ่าย",
    "text": "# แกงจืดลูกชิ้นกับจีฉ่าย\n## เครื่องปรุง\n\n\n\n- แป้งสาลี 1/2 กิโลกรัม\n\n- จีฉ่าย 1 แผ่น\n\n- ตังฉ่าย 1 ช้อนโต๊ะ\n\n- ต้นหอม\n\n- ผักชี ตามต้องการ\n\n- น้ำซีอิ๊ว\n\n- ผงชูรส\n\n- พริกไทย\n\n- เกลือ\n\n\n\n## วิธีทำ\n\n\n\nเอาเกลือป่นใส่ในแป้งสาลี 1/2 ช้อนชา แล้วใส่กระซอนร่อนลงในชามอ่าง แล้วใส่น้ำนวดปั้นเป็นก้อนใหญ่อย่าให้เหลวนัก ใส่ไว้ในชามอ่าง ตักน้ำใส่พอท่วมก้อนแป้ง ค่อย ๆ ล้างก้อนแป้ง ถ้าน้ำข้นมากก็เปลี่ยนน้ำแล้วเก็บน้ำที่ล้างแล้วไว้ ล้างอย่างนี้จนหมดละอองแป้ง เหลือแต่ส่วนเหนียวของแป้ง ช้อนขึ้นจากน้ำบีบให้น้ำแห้ง ใส่ครกโขลกกับกระเทียม พริกไทย พอเหนียวดีแล้วปั้นใส่ในน้ำเดือด พอสุกก็ตักขึ้นแช่น้ำเย็นไว้ ตักน้ำใส่หม้อที่จะแกงพอสมควร ทำน้ำแกงให้อร่อย ล้างจีฉ่ายให้สะอาดหมดกรวดทราย แล้วตัดเป็นท่อน ๆ ใส่ลงในหม้อแกง ใส่ลูกชิ้นที่ทำไว้ ผงชูรส ตังฉ่าย ต้นหอม ผักชี โรยพริกไทย\n\n\n\n**หมายเหตุ** จีฉ่าย เป็นสาหร่ายทะเลชนิดหนึ่ง คนจีนเรียกจีฉ่าย เขาทำเป็นแผ่นกลม ๆ ตากแห้งคล้ายข้าวเกรียบ ส่วนน้ำแป้งที่เก็บไว้ ทิ้งไว้ให้นอนน้ำรินน้ำออก แล้วเอาแป้งตากให้แห้ง ใช้ทำอะไรก็ได้ คนจีนใช้ทำขนมจีน"
  },
  {
    "name": "ไข่สามชั้น",
    "text": "# ไข่สามชั้น\n## เครื่องปรุง\n\n\n\n- เป็ดอ่อน (ซึ่งยังไม่ได้ผ่าท้อง) 1 ตัว\n\n- เนื้อโค 3 ขีด หรือเนื้อหมู\n\n- ไข่เป็ด 4 ฟอง\n\n- ผลแอบเปิล 1 ลูก หรือสับปะรด\n\n- ผงลูกจันทร์เทศ 1/2 ช้อนชา\n\n- เกลือป่น 1 ช้อนโต๊ะ\n\n- พริกไทยป่น 1/2 ช้อนชา\n\n- ดินประสิว 1/2 ช้อนชา\n\n- น้ำตาลทราย 1 ช้อนชา\n\n\n\n## วิธีทำ\n\n\n\nล้างผิวหนังเป็ดเล็มขนอ่อนออกให้เกลี้ยงสะอาด (ไม่ต้องผ่าท้อง) เสร็จแล้วใช้ผ้าขาวบางซับให้แห้ง แล้วตัดคอออก จึงกรีดหนังตลอดกระดกสันหลังให้ขาดถึงกระดูก แล้วเลาะเนื้ออกจากร่างรอบโครงกระดูกนั้นให้เป็นแผ่น แล้วเลาะกระดูกปีกและขาออก ยัดเนื้อปีกและขาซึ่งเลาะกระดูกออกแล้วนั้นให้กลับเข้าอยู่ทางเนื้อ เสร็จแล้ว เอาเกลือป่น 1 ช้อนชา พริกไทย 1 ช้อนชา ทาที่เนื้อให้ทั่ว (ตัดปลายก้นให้หมดเขตที่เหม็นออกเสีย) เก็บพักไว้ ต้มไข่ 4 ฟอง 15 นาที แล้วจักขึ้นแช่น้ำเย็นไว้ เอาผ้าขาวบางซุบน้ำบิดให้แห้งเช็ดก้อนเนื้อให้สะอาด ป่นดินประสิวทาให้ทั่วก้อนแล้วหั่นบาง ๆ สับให้ละเอียด ปอกและหั่นแอบเปิล 4 เหลี่ยมลูกบาศก์ขนาด 3 เซนติเมตร แล้วผสมกับเนื้อสับ ลูกจันทร์ป่น เกลือ พริกไทย น้ำตาลทราย นวดให้เข้ากันจนเนียนขึ้นมัน ปอกไข่ล้างให้สะอาด แผ่เป็ด (ที่ถอดกระดูกไว้) ออกวางให้ทางหนังลงบรเตียง เอาเนื้อที่ผสมไว้ละเลงให้ทั่วและเสมอกันทั้งแผ่น แล้วเอาไข่ฝานทางแหลมพอจดไข่แดง วางต่อกันเรียงตามยาวตัวเป็ด แล้วม้วนให้แน่นใช้ด้ายพันถี่ ๆ ตลอดตัวหัวท้าย ตัดหนังที่คอเป็นแผ่นย่อมปะเย็บให้แน่น เสร็จแล้วเหลาไม้แบน ๆ บาง ๆ ยาวเท่าตัวเป็ด กว้าง 1 เซนติเมตร 4 อัน ดามรอยก้น ใช้เชือกผูกพันให้แน่น เอาเข้าเตาอบหรือจะอบด้วยกะทะโดยยกกะทะตั้งไฟใส่น้ำหมูเล็กน้อย (ไม่ต้องให้ไฟแรงนัก) เอาเป็ดใส่ปิดฝาไว้คอยระวังกลับให้เหลืองรอบตัว แล้วคอยเอาน้ำใส่ทีละน้อย (อย่าให้ท่วมตัวเป็ด ถ้าน้ำแห้งก็ต้องเติมไว้เสมอ) จนเป็ดสุกนุ่มดี ตักเป็ดขึ้นพักไว้ให้เย็น และน้ำที่ตกอยู่ในกะทะนั้น ต้องปรุงรสให้ดี คือ ให้มีรสเค็มหวาน เปรี้ยว เล็กน้อย เมื่อเป็ดหายร้อน จึงใส่จาน ใช้มีดคม ๆ หั่นเป็นแว่น ๆ ขนาดพองาม จัดลงจานเปลวางเอนทับกันต่อ ๆ ไปจนตลอดจาน รับประทานกับน้ำที่ปรุงไว้"
  },
  {
    "name": "มันผรั่งบดใส่ไส้",
    "text": "# มันผรั่งบดใส่ไส้\n## เครื่องปรุง\n\n\n\n- มันฝรั่ง 6 หัวใหญ่\n\n- หอมหัวใหญ่หั่นสี่เหลี่ยมเล็ก 1/2 ถ้วยชา\n\n- เนื้อไก่ต้มสุกหั่นสี่เหลี่ยมเล็ก 1 ถ้วยชา\n\n- เม็ดถั่วลันเตาหรือจะใช้อย่างกระป๋อง 1/2 ถ้วยชา\n\n- พริกไทย\n\n- เกลือ\n\n- นำ้ตาลนิดหน่อย\n\n- ผงชูรส\n\n- ขนมปังแห้ง 3 แผ่นหั่นละเอียด\n\n- ไข่ไก่สำหรับชุบก่อนทอดน้ำมันหมู\n\n\n\n## วิธีทำ\n\n\n\nตั้งกะทะผัดหอมหัวใหญ่พอสุกใส่เนื้อไก่ เมล็ดถั่วลันเตา ปรุงรสด้วยเกลือ พริกไทย น้ำตาลนิดหน่อย ผงชูรส เข้ากันดีแล้วตักขึ้น มันฝรั่งต้มสุกแล้วบดให้ละเอียด ใช้ช้อนตักอย่าให้ก้อนใหญ่นัก บี้ให้แบนแล้วตักไส้นี้ปรุงไว้ใส่ตรงกลางปั้นเป็นก้อนกลมขนาดตามต้องการ ชุบไข่แล้วเกลือกขนมปังหั่นละเอียด แล้วทอดน้ำมันอย่าให้ร้อนจัด พอเหลืองจัดใส่จานรับประทานร้อน ๆ"
  },
  {
    "name": "ไข่ในรัง",
    "text": "# ไข่ในรัง\nใช้ไช่ขาวโรยเหมือนฝอยทอง เรียกว่าฝอยเงิน ทำเป็นรูปรังนกเล็ก ๆ ขนาดคำ ใส่ไข่แมงดาตรงกลาง"
  },
  {
    "name": "ปลาโฉมตรู",
    "text": "# ปลาโฉมตรู\n## เครื่องปรุง\n\n\n\n- ปลาทูนึ่งร้อน 3 ตัว\n\n- ยอดผักบุ้งใหม่ ๆ 3 กำมือ\n\n- พริกชี้ฟ้าดองน้ำส้ม\n\n- น้ำซีอิ้ว\n\n- น้ำมัน\n\n- กระเทียม\n\n\n\n## วิธีทำ\n\n\n\nหักหัวปลาทูและหาง ลวกน้ำร้อน แล้วแกะแต่เนื้อเป็น 2 ซีก แล้วผึ่งไว้ ผักบุ้งเด็ดใบทิ้งเสียบ้าง แล้วล้างให้สะอาดหั่นแฉลบ เอากะทะตั้งไฟใส่น้ำมันให้ร้อน ทุบกระเทียมใส่ในน้ำมัน แล้วใส่ผักบุ้ง และน้ำซีอิ้ว พอสุกตักใส่จาน เอาปลาทูวางคว่ำบนผักบุ้ง ให้หางรวมกับตรงกลาง แล้วเอาน้ำส้มพริกดองราด รับประทานร้อน ๆ"
  },
  {
    "name": "ไข่เค็มชั้น",
    "text": "# ไข่เค็มชั้น\n## เครื่องปรุง\n\n\n\n- ไข่เค็มดิบ 10 ฟอง\n\n- หมู 1/2 กิโลกรัม\n\n- ไข่จืด 2 ฟอง\n\n- กระเทียม 10 กลีบใหญ่ ๆ\n\n- รากผักชีพอควร\n\n- พริกไทย 10 เม็ด\n\n- พริกแดง\n\n- ใบผักชี\n\n\n\n## วิธีทำ\n\n\n\nต่อยไข่เค็มและไข่จืด แยกไข่แดงและไข่ขาวออกจากกัน เอาไข่ขาวทั้งเค็มและจืดรวมคนพอเข้ากัน แล้วเอาใส่ถาดแบน ๆ นึ่งประมาณ 5 นาที แล้วยกลง เอารากผักชี พริกไทย กระเทียม โขลกให้ละเอียด สับหมูให้ละเอียด ผสมกับรากผักชี พริกไทย กระเทียมที่โขลกไว้ แล้วเคล้ากับไข่แดงจืด ปั้นเป็นก้อนกลม ๆ แบน ๆ วางลงบนไข่ขาวที่นึ่งไว้ เว้นระยะประมาณ 1 นิ้ว เอาไข่แดงเค็มผ่าออกเป็น 2 ซีกคว่ำลงบนหมู เอาขึ้นนึ่งประมาณ 25 นาที ยกลงแล้วตัดเป็นชิ้น ๆ สี่เหลี่ยมหรือสามเหลี่ยมตามชอบ แซะขึ้นจัดใส่จาน เด็ดผักชีเป็นใบ ๆ หั่นพริกแดงให้เป็นเส้นฝอย ๆ โรยบนไข่แดง\n\n\n\nหมายเหตุ ไข่เค็มชั้นนี้ใช้รับประทานกับแกงเผ็ด ข้าวมันส้มตำดี"
  },
  {
    "name": "แกงเลียงขี้เหล็ก",
    "text": "# แกงเลียงขี้เหล็ก\n## เครื่องปรุง\n\n\n\n- ขี้เหล็กต้มคั้นน้ำแล้ว 1 ถ้วยชา\n\n- ปลาซ่อนย่าง 1 ถ้วยชา\n\n- ปลากุเลาเค็มปิ้ง 1 ช้อนโต๊ะ\n\n- พริกไทย 1 ช้อนชา\n\n- หัวหอม 10 หัว\n\n- กะปิ 1 ช้อนชา\n\n- กะชาย 1 ช้อนโต๊ะ\n\n- น้ำปลาดี 1-2 ช้อนโต๊ะ\n\n- น้ำ หรือ น้ำซุป 4 ถ้วย\n\n\n\n## วิธีทำ\n\n\n\nโขลกเครื่องแกงทั้งหมด ละลายลงในน้ำหรือน้ำซุป ใส่ขี้เหล็กแล้วยกขึ้นตั้งไฟพอเดือดแล้วใส่น้ำปลา ตั้งไว้จนเดือดทั่วจึงยกลง ถ้าชอบเผ็ดให้นำพริกเหลือง 1-2 เมล็ดหั่นละเอียด โรยก่อนรับประทาน"
  },
  {
    "name": "ผัดคะน้า",
    "text": "# ผัดคะน้า\n## เครื่องปรุง\n\n\n\n- เนื้อหมูไม่ปนมันหั่นแล้ว 1 ช้อนโต๊ะพูน\n\n- คะน้าต้นใหญ่ 2 ต้น\n\n- น้ำปลา กระเทียม น้ำมันหมู 1 ช้อนโต๊ะ\n\n- พริกไทยป่น แป้งมัน 1/2 ช้อนชา\n\n\n\n## วิธีทำ\n\n\n\nหั่นหมูชิ้นบาง ๆ ขนาด 2*3 เซนติเมตร ใช้แป้งมันโรยบนเนื้อหมูแล้วเคล้าให้ทั่ว หยิบหมูเรียงผึ่งไว้ในจาน เลื่อยใบคะน้าออกจากกัน หั่นก้านแฉลบบาง ๆ หั่นใบเป็นสี่เหลี่ยมขนาด 3*3 เซนติเมตร แช่น้ำให้ใบสด แล้วสงขึ้นพักไว้ ตักน้ำมันหมูใส่กะทะตั้งไฟให้ร้อนจัด ทุบกระเทียมใส่พอกระเทียมหอม ใส่ใบคะน้า น้ำปลา ปิดฝาไว้สักครู่ เปิดขึ้นกลับแล้วปิดไว้อีกสักครู่หนึ่งเปิดขึ้นคนแล้วใส่หมู คนพอหมูสุก รีบตักขึ้นโรยพริกไทย\n\n\n\n**หมายเหตุ** ผักชนิดนี้ ต้องใช้ไฟแรงมาก และผักที่จะผัดอย่างนี้ เช่น ผักกาดหอม ต้นกุ้ยไฉ่ ต้นกระเทียม ดอกกุ้ยไฉ่ ต้องผัดให้เร็วกว่านี้ คือพอใส่ผักลงไปใส่น้ำปลา หมูคนให้ทั่วรับตักขึ้น ถ้าทิ้งไว้ช้าเหมือนคะน้า ผักจะเหยี่ยวเกินไป แต่ผัดต้นกระเทียมควรใส่กุ้งด้วย ถ้าชอบหวานก็ใส่น้ำตาลด้วย"
  },
  {
    "name": "ปลาช่อนต้มเค็มกับก๋งฉ่าย",
    "text": "# ปลาช่อนต้มเค็มกับก๋งฉ่าย\n## เครื่องปรุง\n\n\n\n- ปลาช่อนตัวใหญ่ 1 ตัว\n\n- เกี้ยมฉ่ายขนาดกลาง 1 ต้น\n\n- ก๋งฉ่าย 1/2 ถ้วย\n\n- เครื่องพะโล้ 1/2 ถ้วยชา\n\n- พริกชี้ฟ้าแดง 10 เม็ด กระเทียม 2 หัว\n\n- น้ำมันสำหรับทอด\n\n\n\n## วิธีทำ\n\n\n\nปลาช่อนขอดเกล็ดล้างให้สะอาด ตักเป็นแว่น ๆ ประมาณ 1/2 นิ้ว ตั้งกะทะใส่น้ำมัน พอร้อนใส่ปลาลงทอดให้เหลืองแล้วตักขึ้น ทอดปลาจนหมด น้ำมันที่เหลือใส่กระเทียมลงเจียวพอเหลือง ใส่ก๋งฉ่ายและเกี้ยมฉ่าย ผงพะโล้ผัดพอหอมตักใส่หม้อ เรียงชิ้นปลา ใส่พริกชี้ฟ้า ตั้งไฟอ่อน ๆ เคี่ยวให้ผักเปื่อย ชิมรสถ้าอ่อนเค็มเติมเกลือ"
  },
  {
    "name": "ก๋วยเตี๋ยวผัด",
    "text": "# ก๋วยเตี๋ยวผัด\n## เครื่องปรุง\n\n\n\n- ก๋วยเตี๋ยวแผ่น หั่นเป็นรูปขนมเปียกปูน 4 ถ้วย\n\n- เนื้อไก่หรือเนื้อโค 1/2 ถ้วย\n\n- ต้นคึ่นช่ายหั่นละเอียด 2 ช้อนโต๊ะ\n\n- น้ำมันหมู 3 ช้อนโต๊ะ\n\n- มะเขือเทศ\n\n- ซีอิ้ว\n\n\n\n## วิธีทำ\n\n\n\nเนื้อโคหรือเนื้อไก่สับหรือใส่เครื่องบดให้ละเอียดแล้วผสมกับใบคึ่นช่าย เคล้าให้เข้ากัน ใส่ซีอิ้วพริกไทยป่นนิดหน่อย ตักน้ำมันหมูใส่กะทะ พอร้อนจัด จึงล้างแป้งก๋วยเตี๋ยวใส่ลงผัดให้แห้งน้ำ ใส่เนื้อสับขยี้ให้เนื้อกระจาย ผัดให้เข้ากันใส่ซีอิ้วอีกเล็กน้อย ยกกะทะลงจากเตา ตักใส่จานรับประทานกับน้ำมะเขือเทศขวด"
  },
  {
    "name": "ไข่เค็มทอดกรอบ",
    "text": "# ไข่เค็มทอดกรอบ\n## เครื่องปรุง\n\n\n\n- ไข่เค็มดิบ 5 ฟอง\n\n- ไข่เป็ด 3 ฟอง\n\n- หัวกะทิ 1/2 ถ้วยชา\n\n- แป้งข้าวจ้าวแห้ง 1/2 ถ้วยชา\n\n- น้ำมันหมู 5 ถ้วยชา\n\n\n\n## วิธีทำ\n\n\n\nต่อยไข่เค็มแบ่งไข่แดงไว้ต่างหาก ผ่า ตัดเป็นชิ้น ๆ สี่เหลี่ยมขนาดลูกเต๋า พักไว้ นวดแป้งกับหัวกะทิให้เข้ากัน ใส่ไข่ขาวของไข่เค็มและไข่เป็ดลงผสมกัน แล้วจึงใส่ไข่แดงของไข่เค็มตั้งน้ำมันหมูพอร้อน ตักไข่ที่ผสมให้มีไข่แดงหนึ่งชิ้น ตักหยอดลงในน้ำมันให้ไข่เค็มแดงอยู่ตรงกลางเหมือนไข่ดาวเล็ก ๆ พอสุกฟู และเหลืองจัดตักขึ้นใส่บนกระชอนให้น้ำมันแห้ง"
  },
  {
    "name": "แกงจืดต้นคะน้า",
    "text": "# แกงจืดต้นคะน้า\n## เครื่องปรุง\n\n\n\n- ไข่เค็ม 1 ฟอง\n\n- แป้งข้าวจ้าว 2 ช้อนโต๊ะ\n\n- ต้นคะน้า 3 ต้น (ถ้าต้นใหญ่ก็ 2 ต้น)\n\n- กระเทียม\n\n- น้ำมันหมู\n\n\n\n## วิธีทำ\n\n\n\nล้างต้นคะน้าหั่น ถ้าใบใหญ่ก็ควรกรีดกลางใบและทุบต้นให้แตกเสียก่อนจึงหั่น ล้างและสงขึ้นไว้ ต่อยไข่แยกไข่แดงออกใส่จานไว้ ตวงแป้งใส่ในจานอีกข้างหนึ่ง พรมน้ำพอให้แป้งนุ่ม ปี้ไข่ให้แตกนวดกับแป้งจนเข้ากันดีแล้วปนกับไข่ขาวเติมน้ำ 1 ช้อนโต๊ะตีให้เข้ากัน ตักน้ำมันใส่กะทะให้ร้อนจัดก่อนจึงเทไข่ใส่ เจียวให้เหลืองทั้ง 2 ข้าง แล้วหั่นเป็นชิ้นสี่เหลี่ยม ตักน้ำใส่หม้อพอควร ตั้งไฟพอเดือดใส่ผักต้มไปจนสุก ใส่ไข่เจียวต้มต่อไปสักครู่จึงปรุงรสและใส่กระเทียมเจียว"
  },
  {
    "name": "สาเกเชื่อม",
    "text": "# สาเกเชื่อม\n## เครื่องปรุง\n\n\n\n- สาเก 1 ผล\n\n- น้ำตาล 1/2 กิโลกรัม (น้ำ 3 ถ้วย)\n\n- ดินสอพอง\n\n\n\n## วิธีทำ\n\n\n\nสาเกปอกเปลือก จะตัดเป็นวงหรือชั้นก็ได้ ตัดไส้กลางแช่น้ำดินสอพอง 1 คืน แล้วมาเชื่อม จนน้ำเชื่อมเป็นยางมะตูม สาเกจะขาวน่ารับประทาน"
  },
  {
    "name": "ไข่สวรรค์",
    "text": "# ไข่สวรรค์\n## เครื่องปรุง\n\n\n\n- กุ้งชีแฮ้\n\n- แป้งสาลี\n\n- เนื้อหมู\n\n- เนื้อปู\n\n- ผงชูรส\n\n- ขนมปังป่น\n\n\n\n## วิธีทำ\n\n\n\nสับกุ้งปนกับหมูพอสมควร ผสมผงชูรส น้ำปลาและแป้งพอควร ปั้นเป็นก้อนกลม ยัดไส้ด้วยเนื้อปูแล้วนำมาคลุกกับขนมปังป่นหยาบ ๆ ทอดน้ำมันมาก ๆ ด้วยไฟอ่อน จนสุกเหลือง จึงผ่า 2 จะเห็นไส้ปู จิ้มน้ำซอสพริก หรือน้ำบ้วยเจี่ยผสมแล้ว"
  },
  {
    "name": "มักกะโรนีรังแตน",
    "text": "# มักกะโรนีรังแตน\n## เครื่องปรุง\n\n\n\n- มักกะโรนีครึ่งห่อ\n\n- ตับหมูสับ 1 ถ้วย\n\n- เนื้อหมูสับ 1 ถ้วย\n\n- หอมใหญ่สับละเอียด 1/2 หัวย่อม ๆ\n\n- ลูกจันทร์ป่น 1/4 ถ้วยชา\n\n- ผงชูรส 1/2 ช้อนชา\n\n- เกลือป่น\n\n- พริกไทยป่น\n\n- ซอสมะเขือเทศ\n\n\n\n## วิธีทำ\n\n\n\nมักกะโรนีหักเป็น 2 ท่อน ลวกให้สุกเช็ดน้ำให้แห้ง ตับหมูเนื้อหมูใส่เครื่องบดหรือสับให้ละเอียด หัวหอมผสมผงลูกจันทร์ เกลือพริกไทยผงชูรส รวมกันหมด ชิมรสเผื่อมักกะโรนีด้วย แล้วเคล้ากับเส้นมักกะโรนีให้ทั่ว ตักใส่ถาดปิ้งอย่างก้นลึก ถ้าเป็นชนิดสี่เหลี่ยมก็ยิ่งดี ทาน้ำมันให้ทั่ว เวลาใส่ต้องจัดเส้นมักกะโรนีให้เรียงเส้นปนกับเนื้อและตับ อย่าให้เส้นขวางกันเป็นอันขาด เขี่ยหน้าให้เรียบร้อนเสมอกัน ใส่ลังถึงนึ่งให้สุก ยกลงไว้ให้เย็น แล้วแซะขอบให้ล่อนจนรอบ ตัดเป็นแผ่นตามขวางเส้นให้เป็นชิ้นสี่เหลี่ยมแบนดูคล้ายรังแตน รับประทานกับซอสมะเขือเทศ"
  },
  {
    "name": "น้ำพริกเครื่องสด",
    "text": "# น้ำพริกเครื่องสด\n## เครื่องปรุง\n\n\n\n- กะปิดี 1 ช้อนหวาน\n\n- กุ้งแห้งจืด 2 ช้อนโต๊ะ\n\n- กระเทียมหั่น 1 ช้อนหวาน\n\n- หอมซอย 1 ช้อนโต๊ะ\n\n- ระกำฝานแต่เนื้อ 1 ช้อนโต๊ะ\n\n- น้ำปลา\n\n- มะนาว\n\n- น้ำตาล\n\n- พริกเหลือง\n\n- พริกขี้หนู\n\n- ใบผักชีฝรั่ง\n\n\n\n## วิธีทำ\n\n\n\nกะปิเผาให้หอม กุ้งแห้งจืดล้างสะอาดผึ่งหมาดแล้วหั่นเล็ก ๆ กระเทียมปอกหั่นตามขวางหัว หอมซอย ระกำฝานแต่เนื้อผสมรวมกันกับบีบมะนาว ใส่น้ำปลา แล้วใช้ช้อนคนให้เข้ากัน บุบพริกมากน้อยตามชอบ ใบผักชีฝรั่งหั่นฝอยละเอียด ใส่ลงคนให้เข้ากัน ชิมรสตามชอบ"
  },
  {
    "name": "ปลาทูร่องสวน",
    "text": "# ปลาทูร่องสวน\n## เครื่องปรุง\n\n\n\n- ปลาทูนึ่งขนาดกลาง 3 ตัว\n\n- ผักบุ้งเก็บในสวนใช้แต่ยอด 3 กำมือ\n\n- มะพร้าวขูด 2 ถ้วย\n\n- หัวหอมสำหรับเจียว 5 หัว\n\n\n\n## เครื่องน้ำพริก\n\n\n\n“\n\n\n\n- พริกแห้งขนาดใหญ่ 3 เม็ด\n\n- ข่า 10 แว่น\n\n- ตะไคร้ต้นใหญ่ 1 ต้น\n\n- หัวหอม 5 หัว\n\n- กะเทียม 3 หัว\n\n- กะชายมีหัวติด 10 ราก\n\n- เนื้อปลาเค็ม 2 ช้อนโต๊ะ\n\n- กะปิ 1 ช้อนชา\n\n\n\n”\n\n\n\nเครื่องในอัญประกาศ ใส่หม้อต้มเคี่ยวให้เปื่อย ช้อนขึ้นกรองโขลกให้ละเอียด คั้นด้วยน้ำกะทิจนหมดเนื้อ แล้วจึงยกหม้อขึ้นตั้งไฟเคี่ยวจนงวด ไม่ถึงแห้งใช้ได้ เจียวหัวหอม ล้างปลาทูให้สะอาดแล้วทอดพอเหลือง และแกะก้างออกเป็น 2 ซีก ผักบุ้งเด็ดใบออกเสียบ้างหั่นตามขวาง อย่าให้ละเอียดนัก แล้วผัดไฟแรง ตักใส่จานกลม ๆ เอาปลาทูที่แกะไว้แล้วเรียงในจานเป็นวงกลมให้หางรวมกัน น้ำพริกที่เคี่ยวไว้ราดหน้าให้ทั่ว โรยหอมเจียว"
  },
  {
    "name": "ผัดกะเพรา",
    "text": "# ผัดกะเพรา - “ทีมครัวเนื้อหอม” จ.ลำปาง\n## เครื่องปรุง\n\n\n\n- เนื้อสัตว์ 300 กรัม\n\n- ซอสสต็อกเนื้อ (ถ้ามี) 10 กรัม\n\n- น้ำปลาทะเล 6 กรัม\n\n- ซอสฝาเขียว 8 กรัม\n\n- น้ำมันหอย 10 กรัม\n\n- ผงปรุงรส 10 กรัม\n\n- น้ำตาลทราย 10 กรัม\n\n- ซีอิ้วดำ 2 กรัม\n\n- พริกชี้ฟ้าเหลือง 10 กรัม\n\n- พริกขี้หนูสวน 5 กรัม\n\n- พริกกะเหรี่ยง 5 กรัม\n\n- พริกจินดาแห้ง 4 กรัม\n\n- พริกไทยสด 4 กรัม\n\n- ดอกกะเพรา 1 กรัม\n\n\n\n## วิธีทำ\n\n\n\n1. นำเนื้อไปผัดในกระทะโดยไม่ต้องใส่น้ำมัน เปิดไฟเบา ผัดไปเรื่อย ๆ จนน้ำมันของเนื้อสัตว์ออกมา\n\n2. ใส่เครื่องพริกที่ตำรวมกันจนละเอียดทั้งหมดลงไปผัดด้วยไฟแรง จนสีของเครื่องพริกเริ่มสวย\n\n3. ใส่ซอสปรุงรสกะเพรา ผัดอีกรอบ และหรี่ไฟกลาง\n\n4. ใส่ใบกะเพรา พริกไทยขาว ผัดประมาณ 4-5 ครั้ง แล้วปิดไฟ นำขึ้นจากกระทะ พร้อมเสิร์ฟ เท่านี้ก็จะได้เมนูผัดกะเพราที่อร่อยที่สุดในประเทศไทยมารับประทานแล้ว\n\n\n\nที่มา: [https://web.facebook.com/Sumnakkaow.PRD/posts/696744839154523](https://web.facebook.com/Sumnakkaow.PRD/posts/696744839154523?_rdc=1&_rdr)"
  },
  {
    "name": "ไข่เจียว",
    "text": "# ไข่เจียว\n## เครื่องปรุง\n\n\n\n- ไข่ 2 ฟอง\n\n- น้ำมัน 1 ถ้วยชา\n\n- น้ำปลา 1 ช้อนโต๊ะ\n\n- ต้นหอม 3 ต้น\n\n\n\n## วิธีทำ\n\n\n\nต่อยไข่ใส่ชาม ใช้ซ่อมตีให้ขึ้นเป็นฟองจนหมดส่วนที่เป็นน้ำตักน้ำมันเท่าที่กำหนดไว้ใส่กะทะ ตั้งไฟไว้ให้น้ำมันร้อนจนควันขึ้น หั่นต้นหอมอย่างหยาบ ๆ ตวงน้ำปลาใส่ในไข่ ใส่น้ำปลาแล้วตีต่อไปอีก เมื่อน้ำมันร้อนได้ที่ เทไข่ที่ตีไว้ลงในกะทะให้เกลี้ยงชาม ไข่จะเดือดฟูเต็มกะทะใช้ตะหลิวตักพัก 2 ส่วนที่ยังเหลวอยู่จะไหลออก จึงใช้ตะหลิวกลับไข่เรื่อยไปรอบ ๆ ตัว จนไข่เหลืองใช้ ได้ตักใส่จาน\n\n\n\n**หมายเหตุ** การเจียวไข่ ถ้าตีให้ขึ้นฟูได้เท่าไรยิ่งดี (กล่าวกันว่าการตีไข่ให้ฟูนั้นจะทำให้มีออกซิเจนมากขึ้น ซึ่งช่วยรักษาวิตามินและคุณภาพอื่น ๆ ของไข่ไว้ได้มาก)\n\n\n\nเครื่องปรุงสำหรับผสมไข่เจียวนี้ ไม่ใช้ต้นหอมจะใช้หอมหัวเล็ก หอมใหญ่หรือมะเขือเทศก็ได้หรือจะใช้หมูแฮมใส้กรอกหมูแห้ง (กุนเชียง) หรือหมูสดสับใส่ไปด้วยก็เรียกว่าไข่เจียงปรุงเครื่อง"
  },
  {
    "name": "การเทียบสำรับเป็นชุด",
    "text": "# การเทียบสำรับเป็นชุด\nก. ส่ำรับที่รับประทานกันอย่างธรรมดา\n\n\n\nซึ่งไม่ต้องการจะให้ฟุ่มเฟือยนัก จะจัดได้ดังนี้\n\n\n\n1. แกงเผ็ดไก่\n\n2. ปลากุเลาทอดปรุงเครื่อง\n\n3. ยำส้มโอ หรือผัดเปรี้ยวหวาน\n\n\n\nเครื่องจิ้ม\n\n\n\n1. น้ำพริก\n\n2. น้ำต้มกะทิหรือผักสด\n\n3. ปลาย่างหรือ ปลาทู\n\n\n\nข. ส่ำรับที่ฟุ่มเฟือยหน่อย\n\n\n\nถ้าอยากรับประทานให้มากสิ่งขึ้นไป เติมผัดที่มีรสเค็ม ๆ หวาน ๆ และเครื่องจิ้ม น้ำพริก น้ำต้ม จึงจะเข้าชุดกันได้ ของหวาน 2 สิ่ง\n\n\n\nค. ส่ำรับเลี้ยงพระ\n\n\n\nโดยมากที่ทำกัน จัดให้มีของคาว 6-8 สิ่ง จำเป็นต้องมีแกงเผ็ดและแกงจืด ของหวาน 5-6 สิ่ง ทั้งของน้ำด้วย 1 สิ่ง\n\n\n\nง. การเลี้ยงแขก\n\n\n\nโดยมากไม่ได้จัดสำรับ จัดเป็นกับข้าวชุดหนึ่งใหญ่ ๆ ของคาวมี 5-8 สิ่ง แต่ของหวานมักจะมีอย่างมาห 3 สิ่ง มีของหวานและผลไม้ด้วย\n\n\n\nอาหารชุดใหญ่ ๆ เหล่านี้ ของที่จำเป็นที่สุดต้องมี คือ แกงเผ็ด แกงจืด นอกจากนั้น ต้องให้มี ของนิ่ง ของทอด ของปิ้ง ของย่าง เครื่องจิ้มจะมีก็แล้วแต่กาล"
  },
  {
    "name": "แกงเปลือกแตงโม",
    "text": "# แกงเปลือกแตงโม\n## เครื่องปรุง\n\n\n\n- เปลือกแตงโมหนา ๆ ครึ่งผล\n\n- กุ้งนาง 2 ตัว\n\n- ปลากุเลาแกะแล้วประมาณ 1 ช้อนโต๊ะ\n\n- ปลาสลาดแห้งหรือปลากรอบแกะแล้วเนื้อประมาณ 2 ช้อนโต๊ะ (หรือจะใช้ปลาย่างสดก็ได้)\n\n- พริกไทย 5 เม็ด\n\n- ตะไคร้หั่นฝอย 1 ช้อนโต๊ะ\n\n- หัวหอมขนาดกลาง 10 หัว\n\n- กะปิ 1/2 ช้อนชา\n\n- มะเขืออ่อน 5 ผล\n\n- ถั่วลันเตา 2 ขีด\n\n- พริกชี้ฟ้า 2 เม็ด\n\n- น้ำตาลปึก\n\n- น้ำปลาดี\n\n- มะนาว\n\n- เกลือเม็ด\n\n\n\n## วิธีทำ\n\n\n\nปอกเปลือกแตงโมหั่นเป็นชิ้นยาวพอคำ กุ้งปอกแล้วหั่นไว้ โขลกตะไคร้ หัวหอม ปลากุเลา ปลาย่าง กะปิและเกลือให้ละเอียดเข้ากันดี ละลายน้ำ (อย่าให้ใสนัก) ตั้งไฟพอเดือดแล้วจึงใส่เปลือกแตงโมง มะเขืออ่อนผ่าครึ่งลูก ถั่วลันเตา กุ้งสดที่หั่นพร้อมทั้งหัวกุ้งด้วย ใบมะกรูด ปรุงรสด้วยน้ำตาล น้ำปลา พอเดือดยกลงจากไฟ จะรับประทานตักใส่ชามบีบมะนาว หั่นพริกสดโรย"
  },
  {
    "name": "ต้มยำหอยแมลงภู่",
    "text": "# ต้มยำหอยแมลงภู่\n## เครื่องปรุง\n\n\n\n- หอยแมลงภู่ 20 ตัว\n\n- น้ำ 2 ถ้วย\n\n- กระเทียมแห้ง 3 กลีบ\n\n- กะปิดี 1/2 ช้อนชา\n\n- ต้นหอม\n\n- ผักชี\n\n- พริกขี้หนู หรือพริกเหลือง\n\n- มะนาว\n\n- น้ำปลา\n\n\n\n## วิธีทำ\n\n\n\nตวงน้ำใส่หม้อ (ถ้าน้ำต้มกระดูกได้ยิ่งดี) ตั้งไฟ ล้างหอยให้สะอาด สงขึ้นใส่กระชอน ถ้าตัวใหญ่ตัดเป็น 2 ท่อน พอน้ำเดือดพล่านจึงใส่หอย พอน้ำเดือดอีกทีหนึ่งยกลงใช้ได้ ตักใส่ชามโขลกกระเทียมกับกะปิให้ละเอียด ใส่พริกลงบุบพอ แตกละลายลงในน้ำ เหยาะน้ำปลา มะนาว ปรุงตามรสที่ชอบแล้ว ชิมตามรสชอบ หั่นผักชี ต้นหอม โรยหน้า"
  },
  {
    "name": "แกงเลียง",
    "text": "# แกงเลียง\nแกงเลียงทำได้ต่าง ๆ ชนิด คือ แกงเลียงผักใบชนิดหนึ่ง แกงเลียงผักผลชนิดหนึ่ง และอย่างอื่น ๆ อีก แต่เครื่องปรุงน้ำแกงคล้ายคลึงกัน แกงเลียงผักใบ เช่นผักตำลึง ยอดมะยม บอดมะรุม ฯลฯ หรือใช้ผักใบหลาย ๆ อย่างรวมกันก็ได้ แกงเลียงผักผล เช่นน้ำเต้า บวบหอม บวกเหลี่ยมหัวปลี แต่แกงเลียงผักผลนี้มักจะใช้ใบแมงลักใส่ทุกครั้งไป ถ้าใช้หัวปลี พอน้ำแกงเดือดต้องรีบหั่นหัวปลีใส่ทันที น้ำแกงจะค่นขาวน่ารับประทาน และใช้ไม้ เช่นตะเกียบคนให้ไยติดไม้ขึ้นมา มิฉะนั้นหัวปลีจะเป็นก้อน ไม่สะดวกแก่การรับประทาน\n\n\n\n## เครื่องปรุง\n\n\n\n- ผักใบ 1 ถ้วยชา\n\n- น้ำ 2 ถ้วยชา\n\n- ปลาย่างหรือกุ้งแห้งอย่างจืด 1 ช้อนโต๊ะ\n\n- กะปิ 1/2 ช้อนชา\n\n- พริกไทย 5 เม็ด\n\n- หัวหอม 3 กลีบ\n\n- น้ำปลา\n\n\n\n## วิธีทำ\n\n\n\nโขลกกุ้งแห้งหรือปลาย่างให้ละเอียด ใส่กะปิ หัวหอม พริกไทยโขลกจนเข้ากันดี ตวงน้ำใส่หม้อ ตักเครื่องที่โขลกไว้ลงละลาย แล้วตั้งไฟ พอเดือดใส่ผัก น้ำปลา ยกลง\n\n\n\n**หมายเหตุ** เครื่องปรุงอีกชนิดหนึ่ง ใช้เครื่องปรุงส่วนเท่ากัน แต่เติมกะชายลงอีกหนึ่งราก หรืออีกวิธีหนึ่งใส่กะชาย 1 ราก ปลาเค็ม แต่ปลาเค็มไม่ต้องโขลกด้วย (บิดเป็นชิ้นใส่เพียงเล็กน้อย ถ้าใส่ปลาเค็มให้ลดส่วนน้ำปลาลงบ้าง) วิธีหั่นผักผล เมื่อปอกเสร็จแล้ว ผ่าให้เป็นเสี้ยวเล็ก ๆ ตามความพอใจ แล้วจึงหั่น"
  },
  {
    "name": "แกงต้มกะทิฟันเขียว",
    "text": "# แกงต้มกะทิฟันเขียว\n## เครื่องปรุง\n\n\n\n- ฟักเขียว ปอกหั่นแล้ว 1 ถ้วยชา\n\n- ปลาเค็มชนิดเนื้อแข็ง เช่น ปลาทูกัง หรือปลาสละ หั่นแล้วประมาณ 1/2 ถ้วยชา\n\n- มะพร้าว 3/4 ถ้วยชา\n\n- น้ำ 2 ถ้วยชา\n\n- หัวหอม 3 กลีบ\n\n- รากผักชี 5 ราก\n\n- พริกไทย 5 เม็ด\n\n- ส้มมะขาม 2 ผัก\n\n\n\n## วิธีทำ\n\n\n\nคั้นกะทิใส่หม้อ โขลกรากผักชี พริกไทย หัวหอมให้ละเอียด ละลายลงในน้ำกะทิ ล้างปลาเค็มและผักใส่ ยกขึ้นตั้งไฟ เคี่ยวจนผักสุก ใส่น้ำส้มมะขามเล็กน้อย อย่าให้เปรี้ยวจัด ถ้าอ่อนเค็มเติมน้ำปลาเล็กน้อย ถ้าชอบให้มีรสหวานก็ใส่น้ำตาลเล็กน้อย"
  },
  {
    "name": "ถั่วแนม",
    "text": "# ถั่วแนม\n## เครื่องปรุง\n\n\n\n- มะพร้าวขูดกระต่ายจีน 1/2 ถ้วย\n\n- ถั่วขาวต้มแล้ว (แทนเนื้อปลา) 1 ถ้วย\n\n- ข่าหั่น 15 แว่น\n\n- ข้าวคั่ว 1/2 ถ้วย\n\n- วุ้นเส้นลวกให้พอง (แทนหนังหมู) 2 ถ้วย\n\n- กระเทียมดองซอย 1 ช้อนโต๊ะพูน\n\n- ผิวส้มซ่าหั่นฝอย 1 ช้อนโต๊ะ\n\n- หัวหอมซอย 1 ช้อนโต๊ะ\n\n- ถั่วลิสงคั่วซอย 1 ช้อนโต๊ะพูน\n\n- เกลือป่น\n\n- มะนาว\n\n- น้ำตาลทรายอย่าละเอียด\n\n- พริกชี้ฟ้าเขียวแดงเหลือง\n\n- ใบผักกาดแก้ว 3 ต้น\n\n\n\n## วิธีทำ\n\n\n\nเอาถั่วแช่น้ำ 2-3 ชั่วโมง ปอกเปลือก แล้วนำไปต้ม ใส่น้ำแต่น้อย แล้วดงให้แห้ง สุกแล้วจึงนำมาตวง มะพร้าวคั่วให้แห้ง หั่นข่าใส่ครกโขลกให้ละเอียด แล้วใส่ถั่วกับมะพร้าวพร้อมกันโขลกให้ละเอียดเข้ากันดี แล้วควักขึ้นใส่ชามอ่างใส่เกลือ มะนาว น้ำตาลทรายเคล้าคลุกให้เข้ากัน โรยข้าวคั่วลงทีละน้อย เคล้าไปใส่ไปจนกระจายสลวยตัว ปรุงรสชิมให้เปรี้ยว เค็ม หวาน เผื่อรสกะเทียมดอง และวุ้นเส้นด้วย เมื่อรสดีแล้วก็ใส่หัวหอม ผิวส้มซ่า กะเทียมดอง ถั่วลิสงคลุกในตัวเหลือไว้เล็กน้อย เมื่อจัดใส่จานจึงแต่งหน้าด้วย ผิวส้มซ่า ถั่วลิสง พริก 3 สีหั่นเฉียงบาง ๆ ตัดใบผักกาดแก้วประดับรอบจานตามแต่จะเห็นงาม\n\n\n\n## วิธีทำข้าวคั่ว\n\n\n\nซาวข้าวสารแช่น้ำไว้สัก 1 เซนติเมตร จึงสงขึ้น ยกกะทะขึ้นตั้งไฟให้ร้อนตักข้าวใส่ลง 1 ครั้ง อย่าให้มากเกิน 4 ช้อนโต๊ะพูน (ต้องใช้ไฟแรง) คั่วพอสีนวลอย่าให้เหลืองมาก แล้วโม่ให้ละเอียดและกรองด้วยผ้าขาวบาง"
  },
  {
    "name": "ผัดไข่ปลาตะเพียน",
    "text": "# ผัดไข่ปลาตะเพียน\n## เครื่องปรุง\n\n\n\n- ไข่ปลาตะเพรยนขนาดใหญ่ 2 ฝัก\n\n- หอมใหญ่ 2 หัว\n\n- ต้นคื่นฉ่าน 5 ต้น\n\n- กระเทียม 4 กลีบ\n\n- รากผักชี 5 ราก\n\n- พริกไทย 5 เม็ด\n\n\n\n## วิธีทำ\n\n\n\nเอามือช้อนไข่ปลาลงในน้ำ แล้วค่อยล้างอย่างมือเบาใส่ตะแกรงผึ่งให้เสด็ดน้ำ ปอกหอมหั่นตามยาวเล็กแล้วล้าง ต้นคื่นฉ่ายตัดรากออกล้างให้สะอาด แล้วตัดเป็นท่อน ๆ ขนาด 2 เซนติเมตร ปอกกระเทียม หั่นรากผักชี ใส่ครกโขลกกับพริกไทยด้วยให้ละเอียด ตัดน้ำหมูใส่กระทะตั้งไฟพอร้อน ใส่กระเทียม รากผักชี พริกไทย ที่โขลกไว้ คนจนหอมจึงใส่ไข่ปลาลงทั้ง 2 ฝัก พอแข็งตัวก็กลับ เมื่อสุกทั้ง 2 ข้าง แล้วจึงใช้จ่าหลิวตัดเป็นท่อนเล็ก ๆ ใส่หอม ใส่น้ำเคย เห็นไอขึ้นท่วมหัวหอมแล้วจึงกลับให้หัวหอมสุกอีกข้างหนึ่ง ใส่ต้นคื่นฉ่าย คนกลับตัวเบา ๆ มือ มิฉะนั้นจะเละ ตักขึ้นใส่ภาชนะตามพอใจ"
  },
  {
    "name": "ส้มตำแตงร้าน",
    "text": "# ส้มตำแตงร้าน\n## เครื่องปรุง\n\n\n\n- แตงร้านขนาดกลาง 1 ผล\n\n- กุ้งแห้งป่น 2 ช้อนโต๊ะ\n\n- ถั่วลิสงคั่วใหม่ ๆ บุบอย่าให้ละเอียดนัก 2 ช้อนโต๊ะ\n\n- กระเทียม (เลือกกลีบแบน ๆ ที่อยู่ตรงหัว) 5 กลีบ\n\n- พริกไทย 5 เมล็ด\n\n- มะนาวหั่นเล็ก ๆ ทั้งผิว 1 ช้อนโต๊ะ\n\n- ถั่วผักยาว (ชนิดถั่วหลาดีเนื้อกรอบ) 2 - 3 ฝัก\n\n- น้ำตาลปีบ\n\n- น้ำปลาดี\n\n- มะนาว\n\n\n\n## วิธีทำ\n\n\n\nปอกแตงร้าน (ระวังอย่าให้เปลือกหนา) ผ่าเป็นสี่เสี้ยวผ่านเมล็ดออกล้างเนื้อแล้วผึ่งไว้ให้น้ำแห้ง คั่วถั่วลิสง (อย่าให้ไฟแรงนัก) คนไปจนมีกลิ่นหอม และเมื่อเปลือกล่อนออกจะเห็นเนื้อถั่วสีเหลือง (ถ้ายังไม่เหลืองก็ใช้ไม่ได้) จึงตักขึ้นจากกะทะ ปอกเปลือกออกให้หมดสะอาดแล้วใส่ครกบุบ ป่นกุ้งแห้ง หั่นมะนาวสี่เหลี่ยมเล็ก ๆ แตงร้านตามขวางบาง ๆ ถั่วฝักยาวล้างสะอาดแล้วหั่นเท่าขนาดเมล็ดถั่วลันเตา โขลกพริกไทย กระเทียมให้ละเอียดตักใส่ในชามที่ใส่แตงร้าน ใส่มะนาวที่หั่นแล้ว น้ำปลา น้ำตาล กุ้งแห้งคลุกเคล้าจนเนื้อแตงร้านอ่อนตัว ลองชิมให้รสเปรี้ยวหวานเท่ากัน รสเค็มตามหลัง ให้รสจัดไว้เผื่อถั่วฝักยาวหน่อย เมื่อชิมรสดีแล้วจึงคลุกปนกัน และใส่ถั่วลิสงคั่ว เคล้าให้ทั่วจะรับประทานก็กลัวจะเหม็นเขียว ถ้ารับประทานแล้วจะบอกว่าไม่เป็นอะไรทุกคน"
  },
  {
    "name": "ผัดคะน้ากับซีเซ็กฉ่าย",
    "text": "# ผัดคะน้ากับซีเซ็กฉ่าย\n## เครื่องปรุง\n\n\n\n- คะน้า 2 ต้น\n\n- เต้าหู้เหลือง 1/2 แผ่น\n\n- ซีเซ็กฉ่าย (ไม่ใช้น้ำ) 1/2 กระป๋อง\n\n- น้ำมันรำ\n\n- กระเทียม\n\n\n\n## วิธีทำ\n\n\n\nปลิดใบคะน้าปอกเปลือกต้นให้หมดผิวแข็งแล้วจึงหั่น เต้าหู้อย่าหั่นให้ใหญ่หรือเล็กนัก เปิดกระป๋องซีเซ็กฉ่าย ตักเอาแต่เนื้อ 1/2 กระป๋อง ตักน้ำมันรำใส่กะทะ ทุบกระเทียมใส่ลงผักคะน้าที่แช่น้ำไว้ใส่กะทะ กะพอสุก ข้างล่าง จึงค่อยกลับใส่เต้าหู้ซีเซ็กฉ่าย คนให้ทั่วแล้วชิมดู ถ้าขาดหวานใส่น้ำซีเซ็กฉ่าย ถ้าขาดเค็มใส่ซีอิ๊ว\n\n\n\n**หมายเหตุ** ถ้าเป็นอาหารธรรมดา ก็ใส่เนื้อหมูต้มเค็มด้วย"
  },
  {
    "name": "ต้มโคล้ง",
    "text": "# ต้มโคล้ง\n## เครื่องปรุง\n\n\n\n- ปลาแห้งหนึ่งริ้ว ล้างน้ำให้สะอาด แล้วหั่นแฉลบบาง ๆ หรือจะใช้ปลาใบไม้ตัวขนาดกลาง 4 ตัว ล้างน้ำให้สะอาด ตัดครีบตัดหาง ตัดเป็น 2 ท่อน\n\n- หัวหอมประมาณ 5 หัว\n\n- ดอกมะขามหรือใบมะขามอ่อนครึ่งถ้วยชา (ถ้าไม่มีดอกมะขามหรือใบมะขามอ่อน จะใช้ส้มมะขามเปียก มะม่วงดิบ ใบมะดันอ่อน หรือผลมะดันก็ได้)\n\n- น้ำปลา\n\n\n\n## วิธีทำ\n\n\n\nตวงน้ำใส่หม้อ 2 1/2 ถ้วยชา (ถ้าใช้น้ำต้มกระดูกได้ก็ยิ่งดี) ตั้งไฟพอน้ำเดือดพล่าน จึงใส่ปลา เคี่ยวไปจนปลานุ่ม เมื่อขณะเดือดอยู่จะมีฟอง ต้องปล่อยให้ฟองจับขอบเป็นสีมัว ๆ จึงค่อย ๆ ซ้อนฟองทิ้ง แล้วใส่หัวหอมซอย ดอกมะขามและน้ำปลา พอหอมสุกจึงชิมรสตาม ให้อ่อนเปรี้ยวไว้เล็กน้อย เพราะเมื่อยกลงแล้ว น้ำเปรี้ยวดอกมะขามจะออกอีก เผาพริกแห้งหรือพริกสด พอเกรียมจึงใส่ ถ้าต้องการเผ็ด ก่อนใส่พริกให้ฉีกเสียก่อน\n\n\n\n**หมายเหตุ** ต้มโคล้งชนิดนี้ จะใช้ปลาสดอย่างอื่น ๆ แทนปลาแห้งก็ได้และส่วนของแกงในที่นี้ เมื่อทำเสร็จแล้วจะตักได้ 2 ชาม"
  },
  {
    "name": "ยำทวายสมัยใหม่",
    "text": "# ยำทวายสมัยใหม่\n## เครื่องปรุง\n\n\n\n- พริกแห้ง 10 เม็ด\n\n- หอมเผา 1 ถ้วย\n\n- กระเทียมเผา 1 ถ้วย\n\n- เนื้อไก่ 1 ตัว (ไก่อ่อน)\n\n- มะพร้าว 1 กิโลกรัม\n\n- ถั่วแขก 1 ถ้วย\n\n- พริกหยวก 1 ถ้วย (หั่นแล้ว)\n\n- แครอท 1 กระป๋อง\n\n- กล่ำปลี 1 ถ้วย\n\n- ถั่วกระป๋อง 1 ถ้วย\n\n- เห็ดกระป๋อง 1 ถ้วย\n\n- กุ้งแห้งป่น 1 ถ้วย\n\n- หอมเจียว 1/2 ถ้วย\n\n- งาขาว 1/2 ถ้วย\n\n- มะขามเปียก\n\n- น้ำตาลปึก\n\n- น้ำปลา\n\n- เกลือ\n\n\n\n## วิธีทำ\n\n\n\nขูดมะพร้าวคั้นกะทิข้น ๆ เคี่ยวให้แตกมัน ฉีกพริกแห้งล้างเม็ดออกแล้วใส่ครกโขลกกับเกลือเล็กน้อย เมื่อพริกละเอียดแล้วใส่หอมเผากระเทียมเผา ไก่ใส่เครื่องบดหรือสับให้ละเอียดแล้วใส่ลงในกะทิ เคี่ยวจนข้นจึงปรุงรสด้วยมะขามเปียก น้ำตาลปึก น้ำปลา เกลือ ตามชอบ แล้วจึงเคี่ยวต่อไปอีกสักครู่จึงยกลง ผักทุกชนิดต้มหรือลวกแล้วจึงหั่น เว้นแต่ผักบุ้งต้องจักเป็นฝอยหยาบ ๆ สั้น ๆ แล้วลวก ใส่ตะแกรงผึ่งให้น้ำแห้ง ตักน้ำพริกซึ่งทำไว้ใส่กะทะพอควร ใส่ผักลงผักทีละอย่าง แล้วตักไว้เป็นอย่าง ๆ หรือจะปนกันก็ได้\n\n\n\nเมื่อจะไปตั้งรับประทานจึงจัดผักใส่จาน เกลี่ยหน้าอย่าให้พูนมากนัก โรยกุ้งแห้งป่น แล้วจึงตักน้ำพริกราดหน้าให้ทั่ว แล้วโรยงาคั่วและหอมเจียม (ตามส่วนนี้สำหรับทำเลี้ยงจานใหญ่ ๆ ถ้าต้องการทำน้อย ๆ ก็ลดลงตามส่วน)"
  },
  {
    "name": "ผัดผักกาดขาว",
    "text": "# ผัดผักกาดขาว\n## เครื่องปรุง\n\n\n\n- หมูหั่นแล้ว 1 ช้อนโต๊ะพูน\n\n- ผักกาดขาวขนาดกลาง 2 ต้น\n\n- ไข่ 1 ฟอง\n\n- หัวหอม 2 กลีบ\n\n- กระเทียม 3 กลีบ\n\n- น้ำมันหมู 1 ช้อนโต๊ะ\n\n\n\n## วิธีทำ\n\n\n\nหั่นหมูบาง ๆ ขนาด 2*3 เซนติเมตร หั่นผักกาดแช่น้ำไว้ให้ใบสดจึงสงขึ้นไว้ ทุบหอม กระเทียม ตักน้ำมันใส่กะทะ พัดไฟให้ร้อนจัด ใส่หอม กระเทียมลงคนพอหอม จึงใส่ผักและหมู ใช้ฝาหม้อขนาดเดียวกันกับกะทะปิดไว้สักครู่จึงเปิดขึ้นกลับ ต่อยไข่ใส่ เจาะไข่แดงให้แตก แล้วเขี่ยไข่ให้กระจายสักครู่หนึ่งจึงกลับ เติมน้ำปลา ประมาณ 1 ช้อนโต๊ะ คนให้ทั่ว ตักขึ้นโรยพริกไทย\n\n\n\n**หมายเหตุ** ผัดฟักทอง ฟักเขียว และแตงกวา ทำเช่นเดียวกันเว้นแต่ผัดแตงกวา พอใส่แตงกวาคนให้ทั่วก็ใส่ไข่ พอไข่สุกใส่น้ำปลารีบตักขึ้น มิฉะนั้นแตงกวาจะหายกรอบ"
  },
  {
    "name": "ผัดหัวผักกาดเค็ม",
    "text": "# ผัดหัวผักกาดเค็ม\n## เครื่องปรุง\n\n\n\n- หัวผักกาดเค็มหัวเล็ก 2 หัว หรือหัวใหญ่ 1 หัว\n\n- หมูหั่นแล้ว 1 ช้อนโต๊ะพูน\n\n- ไข่ 1 ฟอง\n\n- น้ำมันหมู 2 ช้อนโต๊ะ\n\n- กระเทียม 3 กลีบ\n\n- น้ำตาลทราย\n\n\n\n## วิธีทำ\n\n\n\nหั่นหมูขนาด 2*3 เซนติเมตร ล้างหัวผักกาดให้หมดทรายดึงให้ยืดออกแล้วจึงหั่นเป็นเส้นหยาบบาง ๆ ล้างอีกครั้งหนึ่งบีบน้ำให้แห้ง ตักน้ำมันใส่กะทะ ทุบกระเทียมหยาบ ๆ ใส่ พอกระเทียมหอมจึงใส่หัวผักกาดลงผัด จนผักกาดมีสีเป็นมันเขี่ยให้กระจาย ต่อยไข่ใส่ เขี่ยให้ไข่ขาวไข่แดงปนกันจนทั่ว พอไข่สุกจึงโรยน้ำตาลตามชอบหวานมากหรือน้อย คนอีกครั้งก็ใช้ได้"
  },
  {
    "name": "ไข่ช่อนรูป",
    "text": "# ไข่ช่อนรูป\n## เครื่องปรุง\n\n\n\n- ไข่เป็ดสด 4 ฟอง\n\n- เนื้อโค .300 กิโลกรัม\n\n- ขนมปังสด (ขนาดก้อนเล็ก) 1 ก้อน\n\n- หอมหัวใหญ่ 1 หัว (ถ้าไม่มีใช้หอมเล็กกะให้เท่ากับหอมใหญ่ 1 หัว)\n\n- สับปะรสขนาดเล็ก 1 ผล\n\n- น้ำมันหมู 1 ถ้วยชา\n\n- ลูกจันทร์\n\n- เกลือ\n\n- พริกไทย\n\n\n\n## วิธีทำ\n\n\n\nล้างไข่ 3 ฟองให้สะอาดใส่หม้อใส่น้ำให้ท่วมตั้งไฟให้เดือด 10 นาทีใช้ได้ ตักขึ้นจากน้ำร้อนแช่น้ำเย็นไว้ แร่พังผืดแข็ง ๆ ที่เนื้อออกให้หมด แล้วหั่นยาว ๆ (ตามขวางเส้นเนื้อ) หั่นหอม ฝานขนมปังสัก 3 แผ่น แช่น้ำเย็นไว้ ขนมปังที่เหลือหั่นให้บาง ๆ ที่สุด ขนาด .5*.8 เซนติเมตร ใส่จานไว้ ยกกะทะตั้งไฟ ตักน้ำมันหมู สัก 1/2 ช้อนโต๊ะ ใส่กะทะพอร้อน ใส่หัวหอมผัดจนสุก ใส่เนื้อที่หั่นไว้ลงคนพอเนื้อสุกแต่ผิว ๆ (คือสุก ๆ ดิบ ๆ) ตักขึ้นใส่ภาชนะไว้ แล้วตักน้ำมันใส่กะทะอีกสัก 1 ช้อนโต๊ะ บีบขนมปังที่แช่น้ำไว้ให้แห้งน้ำ แล้วใส่ลงในกะทะผัดจนขนมปังติดกันเป็นปึกออกสีเหลือง ๆ ใช้ได้ของทั้ง 3 สิ่งนี้ รวมกันใส่เครื่องบดให้ละเอียดสัก 2 เที่ยว แล้วจึงผสมเกลือ พริกไทย ลูกจันทร์ป่นนิดหน่อย พอมีกลิ่นเล็กน้อย นวดเข้ากันจนเหนียวนุ่มดีแล้ว ปอกไข่ที่ต้มไว้ให้สะอาด แบ่งเนื้อที่ผสมไว้เป็น 3 ก้อน แล้วพอกไข่นั้นให้แน่นเรียบ จึงต่อยไข่ (ที่เหลืออีก 1 ฟอง) ใช้แต่ไข่แดงทาให้ทั่วก้อนเนื้อที่บั้นไว้นั้น แล้ววางในจานขนมปังที่หั่นไว้ (หรือจะใช้ขนมปังที่ตากแห้งป่นก็ได้ แต่อย่างหั่นนี้สวยดี) เกลืกให้ทั่วลูก แล้วหย่นลงในกะทะที่ตั้งไฟอยู่มีน้ำร้อนอยู่แล้ว ใช้จ่าหลิวตักน้ำมันสาดเรื่อยไปจนผิวแห้งจึงค่อยกลับ เมื่อทอดเสร็จแล้วตัดกลางตามขวางลูก ตั้งบนแผ่นสับปะรดซึ่งปอกและตัดเป็นแว่น ๆ หนาประมาณ 1.5 เซนติเมตร คว้านไส้ออกแล้วทอดพอเหลืองใส่จานเตรียมไว้\n\n\n\n**************หมายเหตุ************** การทำไข่ซ่อนรูปต้องระวัง\n\n\n\n1. ส่วนผสมเนื้อให้แห้ง ๆ หน่อย ถ้าแฉะจะลำบากเวลาทอด\n\n2. สับปะรดทอดเหลือง ๆ หน่อยจึงจะดี\n\n3. ถ้าไม่มีขนมปังจะใช้ข้าวคั่วโม่หยาบ ๆ ก็ได้"
  },
  {
    "name": "ยำไข่เจียวเครื่องหมี่",
    "text": "# ยำไข่เจียวเครื่องหมี่\n## เครื่องปรุง\n\n\n\n- ไข่จืด 1 ฟอง\n\n- เนื้อหมูสับเท่าลูกไข่เป็ด\n\n- กระเทียมดอง 2 หัว\n\n- กุ้งเค็มปอกเปลือก 2 ช้อนโต๊ะพูน\n\n- เนื้อส้มซ่า ถ้าชอบผิวก็ใช้ผิวด้วย\n\n- น้ำพริกเผา (อย่างไม่มีน้ำมัน) 1 ช้อนโต๊ะ\n\n- น้ำปลา\n\n- น้ำตาล\n\n- มะนาว\n\n- ผักซี\n\n- พริกแดง\n\n\n\n## วิธีทำ\n\n\n\nต่อยไข่ใส่ชามตีให้ขึ้น ตักน้ำมันหมูใส่กะทะตั้งไฟพอกะทะร้อน เทไข่ใส่จนเต็ม กลอกหนา ๆ ใช้จ่าหลิวแซะม้วนตักขึ้น หั่นเป็นชิ้นเล็ก ๆ และตัดให้สั้น ๆ สับหมูละเอียดจี่ในกะทะที่เจียว กดให้แบนและกลับพอเกรียมทั้ง 2 ข้าง ผ่ากระเทียมดองเป็นซีก เลือกรากและไส้แข็งออก หั่นตามขวางหัว ปอกผิวส้มซ่าบาง ๆ หั่นล้าง 1-2 ครั้ง ตามชอบปอกเปลือกแกะเนื้อแคะเมล็ดทิ้ง แล้วรวมสิ่งเหล่านี้ใส่จานละลายน้ำพริกเผา น้ำตาล น้ำปลา มะนาว ชิมรสตามชอบ ราดลงคลุก โรยผักชี พริกแดงหั่นฝอย"
  },
  {
    "name": "กุ้งแฝง",
    "text": "# กุ้งแฝง\n## เครื่องปรุง\n\n\n\n- กุ้งนาง 9 ตัว\n\n- หัวกะทิ 4 ช้อนโต๊ะ\n\n- ไข่แดง 3 ฟอง\n\n- พริกแห้ง 1 เม็ด\n\n- หัวหอม 2 กลีบ\n\n- กระเทียม 1 หัว\n\n- ข่า 2 แว่น\n\n- ตะไคร้ 2 ช้อนชา\n\n- รากผักชี 1 ช้อนวา\n\n- พริกไทย 5 เม็ด\n\n- เกลือ 1 ช้อนชา\n\n- ฟักเขียว 6 ชิ้น ขนาด 5x7 เซนติเมตร\n\n\n\n## วิธีทำ\n\n\n\nฉีกพริกแห้งออกครึ่งเม็ด ล้างใส่ครกกับเกลือโขลกจนละเอียดแล้วใส่รากผักชีข่าตะไคร้โขลกต่อไปจนละเอียดดี จึงใส่หัวหอมกระเทียมโขลก เมื่อละเอียดดีแล้วพักไว้ ล้างกุ้งให้สะอาดหักหัวปอกเปลือกเฉพาะ 6 ตัว ปอกให้หางติดไว้แล้วผ่าหลังตลอด ดึงเส้นสันหลังทิ้ง เจาะตรงกลางตัวให้ขาดออกพอสอดหางกลับขึ้นบนหลัง แผ่หางออกให้กาง ส่วนหัวกุ้งที่เหลืออยู่กับกุ้งอีก 3 ตัวนั้นปอกหั่นให้ละเอียด (มันรีดไว้ต่างหาก) ใส่ในอ่างรวมกับน้ำพริกที่โขลกไว้ กะทิและไข่แดงกวนจนเข้ากันดี ใส่น้ำปลา ชิมรสตามชอบ ปอกฟักเขียวตัดเป็นชิ้นรูป 4 เหลี่ยมผืนผ้า ตามขนาดซึ่งกล่าวไว้แล้ว ใช้มีดกรีดไส้ไปหาทางเปลือกเพื่อให้เป้นขอบหนา 4 ม.ม. แล้วใช้ช้อนตักเนื้อตรงกลางของฟักนั้นให้รูปเป็นถัง จึงบรรจุกุ้งที่กวนไว้ลงให้เต็มพูนเกลี่ยหน้าให้เรียบ ทาด้วยมันกุ้งให้ทั่ว เด็ดผักชีวางข้างบน 1 ช่อ ใส่รังถึงนึ่ง 15 นาที"
  },
  {
    "name": "บี๊ฟที",
    "text": "# บี๊ฟที\nต้องใช้เนื้อทั้งก้อนใหญ่ประมาณ 5 นิ้วฟุตสี่เหลี่ยมลูกบาศก์ย่างไฟแรง พอให้ผิวสุกประมาณ 1/2 นิ้ว แล้วหั่นเป็นชิ้นบาง ๆ คั้นน้ำเก็บไว้ในที่เย็น ๆ ถ้าไม่มีตู้เย็น ก็ใส่ขวด ปากกว้าง ๆ ปิดไว้ให้สนิทแช่ไว้ในกะติกน้ำแข็งก็ได้ เมื่อจะต้องการใช้จึงรินใส่ถ้วยตามต้องการ แล้วตักน้ำไก่กำลังเดือดใส่ลงคนให้เข้ากัน ใส่เกลือ พริกไทยนิดหน่อย (แต่ถ้าให้คนไข้อาการมากก็ไม่ต้องใส่พริกไทย)"
  },
  {
    "name": "กงเชียงสด",
    "text": "# กงเชียงสด\n## เครื่องปรุง\n\n\n\n- หมูปนมัน 1/2 กิโลกรัม\n\n- แป้งข้าวแดง 2 ช้อนชา\n\n- ซี้อิ๊วขาว 2 ช้อนโต๊ะ\n\n- น้ำผึ้ง 2 ช้อนโต๊ะ\n\n- น้ำตาลทราย 2 ช้อนหวาน\n\n- พริกไทย 1 ช้อนชา\n\n- เกลือ 1 ช้อนหวาน\n\n- เหล้าจีน 2 ช้อนโต๊ะ\n\n- ลูกโป๊ยกั๊ก อบเชย กานพลู นิดหน่อย\n\n- น้ำมันหมู 2 ช้อนโต๊ะ\n\n\n\n## วิธีทำ\n\n\n\nไส้หมูและวิธีทำเหมืองกงเชียงไก่นา แต่กงเชียงสดนี้ เมื่อบรรจุในไส้หมูแล้ว ไม่ให้แน่น ขดเป็นวงแล้วปิ้งไฟไม่แรงนัก ใช้กากมะพร้าวโรยบนไฟเพื่อให้ควันขึ้นมารมให้หอมตอนแรกใช้ใบตองคลุม พอสุกแล้วเปิดใบตองออก กลับทั้งวงใช้ใบตองฉีกเป็นฝอย แล้วม้วนทำเป็นแปรงชุบน้ำมันหมูทาบนไส้กรอก ถ้าเห็นว่าจะแตก ควรใช้ปลายไม้กลัดแหลมแทงพอให้ลมและน้ำมันออกเล็กน้อย อย่าพยายามแทงมากเพราะจะทำให้ไส้กรอกแห้งและแข็ง เมื่อสุกแล้วพอจะรับประทานฝานแฉลบบางเหมือนกงเชียง หรือจะหั่นตามแต่จะชอบใช้รับประทานกับผักและน้ำจิ้ม\n\n\n\n**ผัก** ต้นหอม ผักชี แตงกวา\n\n\n\n**น้ำจิ้ม** ซีอิ๊วดำ น้ำส้ม และพริกชี้ฟ้าหั่นตามขวาง"
  },
  {
    "name": "ไข่ตุ๋น",
    "text": "# ไข่ตุ๋น\n## เครื่องปรุง\n\n\n\n- ไข่ 1 ฟอง\n\n- ตับหมูสับละเอียด 1 ช้อนโต๊ะพูน\n\n- ยอดผักกาดขาวหั่นละเอียด 2 ช้อนโต๊ะ\n\n- เกลือ\n\n- พริกไทย (จะไม่ใช้เกลือ จะใช้ซีอิ้วหรือน้ำปลาก็ได้)\n\n\n\n## วิธีทำ\n\n\n\nต่อยไข่ใส่ชามตีนจนขึ้น ใส่น้ำเปล่าหรือน้ำข้าวต้ม 2 หรือ 3 เท่าไข่ ตับหมูสับ เครื่องปรุงรสคนให้เข้ากัน ใส่ภาชนะที่เหมาะสมสำหรับยกไปตั้งให้รับประทานได้ ใส่ผักกาดขาวที่หั่นไว้ในหม้อ (น้ำที่เดือดแล้ว) นึ่งประมาณ 20 นาที\n\n\n\n**หมายเหตุ** ถ้าไม่มีตับหมูจะใช้ตับไก่ หรือเนื้อไก่ หรือจะใช้เนื้อและตับไก่ปนกันก็ได้"
  },
  {
    "name": "แกงต้มเค็ม",
    "text": "# แกงต้มเค็ม\n## เครื่องปรุง\n\n\n\n- ปลาช่อน 1 ตัว หัวขนาด 5 เซนติเมตร\n\n- น้ำตาลทรายเม็ด\n\n- น้ำปลา\n\n- รากผักชี 7 ราก\n\n- กระเทียม 5 กลีบ\n\n- พริกไทย 7 เม็ด\n\n- น้ำมันหมู 1 ช้อนโต๊ะ\n\n\n\n## วิธีทำ\n\n\n\nโขลกรากผักชีพริกไทย กระเทียมให้ละเอียด ตักน้ำมันหมูใส่กะทะ พอร้อนตักเครื่องที่โขลกไว้ใส่ลงผัดให้หอม ใส่น้ำตาลประมาณ 1 ช้อนหวาน คนให้น้ำตาลเป็นสีเหลือง (อย่าให้แก่นัก) จึงใส่น้ำลงประมาณ 1 ถ้วยชา ปล่อยให้เดือดจนน้ำตาลละลายหมด ทำปลา ล้างจนหมดเมือกแล้วใส่ในหม้อเทน้ำที่ทำไว้ลงบนปลา ใส่น้ำปลาประมาณ 1 ช้อนโต๊ะ ยกขึ้นตั้งไฟ พอปลาสุกชิมดู ถ้าไม่หวานไม่เค็มให้เติมน้ำปลา น้ำตาลลงอีก แล้วเคี่ยวต่อไปจนน้ำงวด ปลาจะเป็นสีแดง\n\n\n\n**หมายเหตุ** ปลาต้มเค็มนี้ ไม่ต้องให้มีน้ำมาก พอมีน้ำขลุกขลิก ถ้าจะใช้ปลาหมอ หรือปลาทูก็ทำเช่นเดียวกัน"
  },
  {
    "name": "กุ้งทอดปรุงรส",
    "text": "# กุ้งทอดปรุงรส\n## เครื่องปรุง\n\n\n\n- กุ้งขาวตัวงาม ๆ 20 ตัว\n\n- ผักบุ้งจีน\n\n- กะเทียม 5 กลีบ\n\n- เต้าเจี้ยวน้ำ 2 ช้อนโต๊ะ\n\n- แป้งข้าวเหนียว 1/2 ถ้วยชา\n\n- กะทิ 1/2 ถ้วยชา\n\n- เกลือป่น\n\n- น้ำส้ม\n\n- น้ำตาล\n\n- น้ำเคยดี\n\n- น้ำมันหมู\n\n\n\n## วิธีทำ\n\n\n\nกุ้งขาวตัวงาม ๆ หักหัวออก ปอกเปลือกให้หางติดอยู่กับตัว ผ่าหลังให้ลึกเกือบขาดพักไว้ นวดแป้งข้าวเหรียวกับกะทิใส่เกลือป่นนิดหน่อย อย่าใสนัก ตวงน้ำมันใส่กะทะ 2 ถ้วยชา ตั้งไฟพอร้อนเอากุ้งที่เตรียมไว้ชุบแป้งที่ผสมนั้นใส่กะทะทอดพอเหลือง ผักบุ้งล้างให้สะอาดหั่นยาวขนาด 3 เซนติเมตร ทุบกระเทียมสับให้ละเอียด ตวงน้ำมันหมูใส่กะทะ 2 ช้อนโต๊ะตั้งไฟให้ร้อนจัด ใส่กระเทียมเจียวพอหอมใส่เต้าเจี้ยวผัดพอหอมใส่ผักบุ้ง พอสุกรีบคนให้เข้ากัน ยกลงตักใส่จาน หยิบกุ้งที่ทอดไว้วางลงบนผักบุ้ง จัดให้งาม ผสมน้ำส้ม น้ำตาล น้ำปลา ชิมรสตามชอบ (ต้องอ่อนเค็มเพราะผัดผักบุ้งเค็มเต้าเจี้ยวอยู่แล้ว) ราดบนตัวกุ้งเมื่อจะรับประทาน"
  },
  {
    "name": "ยำไข่แมงดา",
    "text": "# ยำไข่แมงดา\n## เครื่องปรุง\n\n\n\n- ไข่แมงดานึ่งสุกแล้ว 1/2 ถ้วยชา\n\n- กุ้งนาง 3 ตัว\n\n- หอมเผา 5 หัว\n\n- มะม่วงกิบ\n\n- ใบสาระแหน่\n\n- น้ำพริกเผา\n\n- น้ำเคยดี\n\n- น้ำตาล\n\n- มะนาว\n\n\n\n## วิธีทำ\n\n\n\nล้างกุ้งแล้วเผาไฟแรงแต่พอสุก (อย่าเผาจนแห้ง) แล้วปอกฉีกเนื้อทั้งตัวและมัน เผาหัวหอมปอกแล้วซอย ปอกมะม่วงฝานบาง ๆ แล้วหั่นตามขวางเป็นฝอย ล้างใบสาระแหน่แล้วสบัดน้ำให้หมดจึงเด็ดเป็นใบ ๆ สิ่งเหล่านี้พร้อมทั้งไข่แมงดาใส่จานไว้เป็นกอง ๆ ละลายน้ำพริกเผาด้วยน้ำเคย น้ำตาล มะนาว เล็กน้อย ให้รสแก่เค็มและหวาน เมื่อจะรับประทานจึงคลุก"
  },
  {
    "name": "ยำส้มโอ",
    "text": "# ยำส้มโอ\n## เครื่องปรุง\n\n\n\n- ส้มโอ 5 กลีบ\n\n- กุ้งแห้งป่น 1 ช้อนโต๊ะพูน\n\n- มะพร้าว 1 ช้อนโต๊ะ\n\n- น้ำตาลโตนด\n\n- น้ำปลา\n\n\n\n## วิธีทำ\n\n\n\nปนกุ้งแห้ง คั่นมะพร้าว พอสีเหลืองอ่อน ๆ แกะส้มโอให้กระจายจากลีบเป็นเม็ด ๆ ใส่จาน โรยมะพร้าวคั่ว กุ้งแห้ง เมื่อจะรับประทานจึงคลุกกับน้ำปลา น้ำตาล"
  },
  {
    "name": "ไข่หวานฝอย",
    "text": "# ไข่หวานฝอย\n## เครื่องปรุง\n\n\n\n- ไข่ 3 ฟอง\n\n- น้ำตาล 8 ช้อนโต๊ะ (1/2 ถ้วยชา)\n\n- น้ำ 1 1/2 ถ้วยชา\n\n- ขิงแก่สด 1 ท่อน ยาว 3 เซนติเมตร\n\n\n\n## วิธีทำ\n\n\n\nตวงน้ำและน้ำตาลใส่หม้อหรือกะทะทอง ยกขึ้นตั้งไฟใช้ช้อนหรือทัพพีคนจนน้ำตาลละลายหมด กรอกด้วยผ้าขาวบางแล้วใส่ในหม้อหรือกะทะทองตามเดิม ปอกขิงล้างให้สะอาดทุบให้ช้ำใส่ลงในน้ำตาลเชื่อมตั้งไฟให้เดือด สักครู่ตักขิงขึ้น ปูผ้ากรองลงในชามต่อยไข่ใส่ ใช้มือรูดไข่ออกจากผ้าคนให้ไข่ขาวไข่แดงเข้ากันตักไข่ใส่ในกรวยใบตองหรือกรวยโลหะ โรยน้ำตาลซึ่งกำลังเดือดพล่านจนหมดไข่ แล้วปล่อยให้เดือดประมาณ 2 นาที ก็ยกลงใช้ได้ ตักใส่ถ้วยแบ่งหวาน"
  },
  {
    "name": "ฟักทองทอด",
    "text": "# ฟักทองทอด\n## วิธีทำ\n\n\n\nฟักทองเนื้อดี นึ่งอย่าให้แฉะ หั่นเป็นก้อนสี่เหลี่ยมลูกบาศก์ขนาด 2.50 เซนติเมตร ตักน้ำมันพืชใส่หม้อไม่ต้องมาก (ควรใช้หม้อด้าม) เมื่อน้ำมันร้อนใส่ฟักทองที่หั่นไว้ลง คอยเขย่าหม้อให้ก้อนฟักทองกลับตัวไปรอบ ๆ ตัวมัน (ติดหม้อบ้างก็ไม่เป็นไร) อย่าใช้ไฟแรง โรยเกลือ พริกไทย ลงพอสมควร เมื่อเกรียมและมีกลิ่นหอมก็ใช้ได้"
  },
  {
    "name": "แกงไส้กรอกหมูแห้ง",
    "text": "# แกงไส้กรอกหมูแห้ง (กุนเชียง)\n## เครื่องปรุง\n\n\n\n- ไส้กรอก 3 คู่\n\n- มะพร้าว 1 ถ้วยชา\n\n- น้ำ 2 ถ้วยชา\n\n- ตะไคร้ 2 ต้น\n\n- ใบมะกรูด 3 ใบ\n\n- หัวหอม 10 หัว\n\n- มะดัน 2 ผล (ถ้าไม่มีมะดัน ใช้ส้มมะขามเปียก 2 ผัก)\n\n- น้ำปลา\n\n- พริกแดง\n\n- รากผักชี 5 ราก\n\n- พริกไทย 5 เม็ด\n\n\n\n## วิธีทำ\n\n\n\nหั่นไส้กรอกเฉียงบาง ๆ ตะไคร้หั่นเฉียงให้เป็นฝอย หัวหอมหั่นตามยาวของหัว อย่าให้บางนัก (8 หัว) คั้นกะทิใส่หม้อโขลกรากผักชี พริกไทย หัวหอม (2 หัว) ให้ละเอียดละลายในหม้อน้ำกะทิ ยกขึ้นตั้งไฟ ใส่ไส้กรอก ตะไคร้ มะดัน น้ำปลา พอมะดันเปื่อย ชิมรสตามชอบ ถ้าเปรี้ยวพอแล้ว ตักมะดันขึ้น ใส่ใบมะกรูด หัวหอม พอหัวหอมสุกใช้ได้ ตักใส่ชาม โรยพริกแดง\n\n\n\n**หมายเหตุ** แกงชนิดนี้ จะใช้แกงเนื้อเค็มกับหน่อไม้เปรี้ยวก็ได้ หรือ ใช้แทนก็ได้ แต่ไม่ต้องใส่มะดันหรือมะขามเปียกมากนักหรือถ้าเปรี้ยวพอแล้ว ไม่ต้องใส่เลยก็ได้"
  },
  {
    "name": "มะเขือเทศหน้านวล",
    "text": "# มะเขือเทศหน้านวล\n## เครื่องปรุง\n\n\n\n- มะเขือเทศสุกแต่อย่าให้งอมขนาดกลาง 6 ผล\n\n- เนื้อไก่หั่นละเอียด 1 1/2 ถ้วย\n\n- มันฝรั่งต้มสุกหั่นเล็ก ๆ 1 ถ้วย\n\n- เมล็ดถั่วลันเตาต้มสุกหรือกระป๋อง 1 ถ้วย\n\n- หมูแฮมสับละเอียด 1 1/2 ถ้วย\n\n- น้ำตาลทราย\n\n- เกลือป่น\n\n- พริกไทยป่น\n\n- ลูกจันทร์ป่นพอควร\n\n- ไข่เป็ด 2 ฟอง\n\n- น้ำมันหมู 3 ช้อนโต๊ะ\n\n- หอมเล็ก 5 หัว\n\n\n\n## วิธีทำ\n\n\n\nล้างมะเขือเทศแล้วใช้ปลายมีดแหลมเจาะทางหัวขั้นให้เป็นวงไปตามรูปมะเขือเทศอย่ากว้างนัก ใช้ช้อนชาตักเมล็ดและเนื้อออกบ้างตามสมควรให้ใส่ไส้ได้คว่ำไว้ หั่นไก่และมันต้มสุก หันหอมหัวเล็กตามขวางหัว หมูแฮมสับละเอียดเตรียมไว้ ใส่น้ำมันหมูลงในกะทะพอน้ำมันร้อนจัดใส่หัวหอมลงคน พอหัวหอมเหี่ยวจึงใส่ไก่แฮมและมัน คนให้เข้ากัน ปรุงรสด้วยเกลือ พริกไทย น้ำตาลเล็กน้อย ใส่ผงจันทร์ป่นลงคนให้ทั่ว แล้วใส่ถั่วลงคนให้เข้ากัน แล้วตักบรรจุในผลมะเขือเทศให้เต็ม แล้วเรียงผลมะเขือเทศที่บรรจุลงในลังถึงตั้งน้ำให้เดือดแล้วนึ่งประมาณ 10 นาที พอมะเขือเทศสุก ยกลง\n\n\n\nต่อยไข่ใส่ชาม คนพอไข่ขาวไข่แดงเข้ากัน จึงกรองด้วยผ้าขาวรูดเยื่อไข่ขาวออก แล้วใส่ลงในกรวยใบตอง หรือโลหะ ที่ใช้โรยฝอยทอง ให้เป็นตาข่าย ให้แผ่นโตพอจะห่อมะเขือเทศมิด แล้วแซะขึ้นวางบนถาดแบน ๆ วางผลมะเขือเทศที่นึ่งไว้แล้วลง วิธีห่อต้องห่อคลุมผลมะเขือให้รอบประจบอยู่ใต้ผล เมื่อจัดใส่จานควรมีผักชี พริกแดงจักเป็นฝอย แต่งให้น่ารับประทาน"
  },
  {
    "name": "ปลาแห้งปรุงกระเทียมดอง",
    "text": "# ปลาแห้งปรุงกระเทียมดอง\n## เครื่องปรุง\n\n\n\n- ปลาหางแก้งอย่างดี 1 ริ้ว หรือปลาสลิดงาม ๆ 1 ตัว\n\n- กระเทียมดองหั่นแล้ว 2 ช้อนโต๊ะ\n\n- ต้นกระเทียม 3 ต้น\n\n- น้ำกระเทียมดองอย่างดี\n\n- พริกมูลหนู\n\n\n\n## วิธีทำ\n\n\n\nปลาแห้งล้างแล้วขึงปิ้งกำลังเปียก พอสุกวางลนเชียงใช้ลูกครกทุบให้นุ่ม ปิ้งอีกครั้งหนึ่งให้หอม ฉีกเป็นชิ้นเล็ก หั่นต้นกระเทียม กระเทียมหอม ผ่าเป็นซีกหั่นตามขวาง เมื่อจะรับประทาน จึงราดน้ำกระเทียมดองคลุกเร็ว ๆ ชิมตามชอบ"
  },
  {
    "name": "ฉี่ฉู่เมืองปราณ",
    "text": "# ฉี่ฉู่เมืองปราณ\n## เครื่องปรุง\n\n\n\n- ปลาหมึกสด 30 ตัว\n\n- หัวหอม 2 ช้อนคาว\n\n- กระเทียม 2 ช้อนคาว (หัวหอมกะเทียมทุบแล้วสับหยาบ ๆ)\n\n- พริกแดง 6 เม็ด\n\n- น้ำปลา\n\n- นำ้ตาล\n\n- น้ำส้ม\n\n- น้ำมันหมู\n\n\n\n## วิธีทำ\n\n\n\nปลาหมึกสดขนาดตัวเล็ก ทำสะอาดดีแล้วตัดสองท่อนแช่น้ำไว้ หอมกระเทียมทุบแล้วสับหยาบ ๆ พริกชี้ฟ้าแดงล้างสะอาดแล้วทุบพอแตก น้ำปลา, น้ำตาล, น้ำส้ม ผสมใส่ถ้วยชิมรสตามชอบ ตักน้ำมันหมูใส่กะทะตั้งไฟแรงให้น้ำมันร้อนจัด ใส่หอมกระเทียม พริกชี้ฟ้าที่เตรียมไว้แล้วพอหอม ใส่น้ำปลา น้ำตาล น้ำส้มที่ผสมไว้ เร่งไฟให้แรง สงปลาหมึกขึ้นจากน้ำใส่ลงคนโดยเร็วพอสุก ยกลงตักใส่ภาชนะได้ (ถ้าปลาหมึกสุกมากจะเหนียว จึงต้องใช้ไฟแรง)"
  },
  {
    "name": "ทองม้วนเค็ม",
    "text": "# ทองม้วนเค็ม\n## เครื่องปรุง\n\n\n\n- แป้งข้าวจ้าว 1 ถ้วยชา\n\n- ไข่ 2 ฟอง\n\n- แป้งสาลี 1/2 ถ้วยชา\n\n- น้ำปูนใส 1 ช้อนโต๊ะ\n\n- งาดำคั่วแล้ว 1 ช้อนชา\n\n- เกลือ 1 ช้อนชา\n\n- ผักชีเด็ดเป็นใบ ๆ 1/2 ถ้วยชา\n\n- น้ำตาลทรายขาว 1 ช้อนชา\n\n- เนยสด 2 ช้อนโต๊ะ\n\n- หัวกะทิ 2 ถ้วยชา\n\n\n\n## วิธีทำ\n\n\n\nผสมแป้งรวมกัน หัวกะทิ 2 ถ้วยชา เนยสด เกลือ น้ำตาล ไข่ รวมกันแล้วนวดให้เข้ากันดี แล้วละลายน้ำปูนใส งาดำใส่ลงไปผสมให้ใสพอควร ทาเนยในพิมพ์ทองม้วนแล้วผิงไฟให้ร้อน ตักแป้งใส่พิมพ์โรยผักชี 1 ใบ ปิดพิมพ์ผิงกลับไปมาพอเหลือง เอาออกพับสามเหลี่ยม พอเย็นแล้วจึงพับใส่โหล"
  },
  {
    "name": "เปลือกส้มโอแช่อิ่ม",
    "text": "# เปลือกส้มโอแช่อิ่ม\n## เครื่องปรุง\n\n\n\n- เปลือกส้มโอชิ้นหนา ๆ 1 ผล\n\n- น้ำตาล 1 กิโลกรัม\n\n- น้ำ 8-10 ถ้วยชา\n\n- เกลือ เล็กน้อย\n\n\n\n## วิธีทำ\n\n\n\nปอกผิวนอกออกให้หมด ขยำกับน้ำเปล่าจนอ่อน แล้วต้มใส่เกลือนิดหน่อย ต้มจนเปื่อย นำขึ้นมาล้างด้วยน้ำเย็น บีบจนแห้ง ใส่ลงในน้ำเชื่อม ดูให้ใสหน่อย ตั้งไฟจนน้ำตาลข้น ผ่อนให้ไฟอ่อน เอียงและตกน้ำตาลราด ในขณะนี้เปลือกส้มโอจะขาวใสเหมือนฟัก ต้องระวังให้ไฟอ่อนมาก ๆ เคี่ยวให้ข้น ใส่น้ำหอมหรือสีนิดหน่อย ตามต้องการ ถ้าต้องการหลายสีก็ต้องแบ่งออก และใส่สีต่าง ๆ ตามต้องการ แล้วเคี่ยวจนขึ้นเกล็ด"
  },
  {
    "name": "ยำทวาย",
    "text": "# ยำทวาย\n## เครื่องปรุง\n\n\n\n- พริกแห้ง 15 เม็ด\n\n- หอมเผา 1 ถ้วย\n\n- กระเทียมเผา 1 ถ้วย\n\n- เนื้อปลาสลาดย่าง (ใหม่ ๆ) 1 ถ้วย\n\n- มะพร้าว 2 ผล\n\n- ส้ม\n\n- มะขามเปียก\n\n- น้ำตาลหม้อ\n\n- น้ำปลา\n\n- เกลือ\n\n- กุ้งแห้งป่น 1 ถ้วย\n\n- หอมเจียว 2 ช้อนโต๊ะ\n\n- งาขาวครึ่งถ้วย\n\n- ผักบุ้ง\n\n- ถั่วฝักยาว\n\n- พริกหยวกอ่อน\n\n- มะเขือขาว\n\n- หน่อไม้ไผ่ตรง\n\n\n\n## วิธีทำ\n\n\n\nขูดมะพร้าวคั้นกะทิข้น ๆ แล้วเคี่ยวให้แตกมัน ฉีกพริกแห้งล้างเมล็ดออก แล้วใส่ครกโขลกกับเกลือเม็ดเล็กน้อย เมื่อพริกละเอียดแล้วจึงใส่หอมเผากระเทียม เผาปลาย่างโขลกให้ละเอียดที่สุด แล้วตักใส่ในกะทิ เคี่ยวจนข้นจึงปรุงรสด้วยน้ำส้มมะขามเปียก น้ำปลา น้ำตาลหม้อตามชอบรส และเคี่ยวต่อไปอีกสักครู่จึงยกขึ้น ผักทุกอย่างต้มจนสุกแล้วจึงหั่น เว้นแต่ผักบุ้งต้องจักเป็นฝอยหยาบ ๆ สั้น ๆ แล้วจึงลวก ใส่ตะแกรงผึ่งให้น้ำแห้ง ตักน้ำพริก ซึ่งทำไว้ใส่กะทะพอควร ใส่ผักลงผัดทีละอย่าง แล้วตักใส่ภาชนะไว้เป็นอย่าง ๆ หรือจะปนกันก็ได้\n\n\n\nเมื่อจะไปตั้งรับประทานจึงจัดผักใส่จาน เกลี่ยหน้าอย่าให้พูนมากนัก โรยกุ้งแห้งป่น แล้วจึงตักน้ำพริกราดหน้าให้ทั่ว แล้วโรยงาคั่วและหอมเจียว (ตามส่วนนี้สำหรับทำเลี้ยงจานใหญ่ ๆ ถ้าต้องการทำน้อย ๆ ก็ลดลงตามส่วน)"
  },
  {
    "name": "ไข่น้อค",
    "text": "# ไข่น้อค\n## เครื่องปรุง\n\n\n\n- ไข่ไก่ใหม่ ๆ ใช้แต่ไข่แดง 1 ฟอง\n\n- น้ำตาลทราย 1 ช้อนชา หรือ น้ำตาลก้อน 2 ก้อน\n\n- น้ำผลไม้ 1 ช้อนชา\n\n- เหล้าบรั่นดี 1/2 ช้อนชา\n\n- นมสด 1 ช้อนโต๊ะ\n\n\n\n## วิธีทำ\n\n\n\nค่อยไข่แยกไข่ขาวออก ใส่ไข่แดงลงในถ้วยสำหรับผสมค๊อกเทล ตวงของอื่นใส่ลงด้วย ปิดถ้วยให้แน่นสนิท เขย่าแรง ๆ จนไข้ขึ้นฟู เทใส่ถ้วยแก้ว ใส่น้ำโซดาลงพอดื่มได้ รับประทานทันที"
  },
  {
    "name": "เมี่ยงฝัน",
    "text": "# เมี่ยงฝัน\n## เครื่องปรุง\n\n\n\n- ดอกมะขามสด 1/2 ถ้วย\n\n- เนื้อหมู 1/2 ถ้วย\n\n- กุ้งสด 1/2 ถ้วย\n\n- ถั่วยี่สง\n\n- กระเทียมดอง\n\n- หอม\n\n- กระเทียม\n\n- น้ำมันหมู\n\n- ใบตอง\n\n- หลางใบมนและลาย (หรือใบขจรหรือใบถั่วพลู)\n\n- มะพร้าว\n\n- น้ำพริกก้อย 1 ถ้วย\n\n\n\n## วิธีทำ\n\n\n\nเลือกล้างดอกให้สะอาด ขูดมะพร้าวคั้นข้น ๆ ตั้งไฟเคี่ยวให้แตกมัน ใส่ดอกมะขามสดลงผัดให้สุก เนื้อหมู กุ้ง (ใช้แต่ตัว) ต้มพอสุกหั่นบาง ๆ ถั่วยี่สงคั่วให้หอมปอกเปลือกเป็นซีก ๆ ปอกกระเทียมดองเป็นกลีบ ๆ ตัดสองท่อน ปอกหอม กระเทียมเป็นกลีบ ๆ ทุบให้แบนทอดพอเหลือง ตัดใบทองหลางพอดีคำ ทอไฟอ่อน ๆ ตักขึ้นผสมน้ำพริกก้อย เรียงใบทองหลางทอดลงในจาน ตักดอกมะขามที่ผัดไว้ใส่บนใบทองหลาง หยิบเครื่องอย่างละชิ้นลำดับลงบนดอกมะขามแล้วหยอดน้ำพริกก้อย (น้ำพริกก้อยต้องปรุงให้อ่อนเปรี้ยว)"
  },
  {
    "name": "ไข่ม้วน",
    "text": "# ไข่ม้วน\n## เครื่องปรุง\n\n\n\n- ไข่เป็ด 5 ฟอง\n\n- คึ่นฉ่าย 5 ต้น\n\n- กุ้งตะเข็บ 1/4 กิโลกรัม\n\n- เนื้อหมู 1/2 กิโลกรัม\n\n- กุนเชียง 5 คู่\n\n- ต้นหอม 10 ต้น\n\n- เกลือ\n\n- น้ำปลา\n\n- ผงชูรส\n\n- พริกไทย\n\n\n\n## วิธีทำ\n\n\n\nต่อยไข่ใส่ชามที่พอเหมาะ คนให้ไข่ขาวไข่แดงเข้ากันดี ยกกะทะขึ้นตั้งไฟ ใช้จ่าหลิวจุ่มน้ำมันแล้วทากะทะให้ทั่ว ตักไข่กลอกให้แผ่นโตขนาดราวหนึ่งคืบ กลอกให้ได้ 10 แผ่นพักไว้ ปิ้งกุนเชียงแต่พอสุก ต้มน้ำเดือดเทใส่ภาชนะ เอาคึ่นฉ่ายกับต้นหอมลงลวก พอตายนึ่งทั้งสองอย่าง ตัดยาวเท่ากันกับกุนเชียง สับกุ้งกับหมูปนกันแล้วปรุงรสด้วยเกลือ พริกไทย น้ำปลา ผงชูรา ดีแล้ว ตักละเลงบนแผ่นไข่บาง ๆ และวางผักคึ่นฉ่ายกับต้นหอม เอากุนเชียงวางลงตรงกลาง ม้วนแผ่นไข่แล้วพับหัวท้ายเข้าให้แน่น นึ่งประมาณ 12 นาที เสร็จละลายแป้งสาลีข้น ๆ หน่อย ชุบทอดให้กรอบ แล้วหั่นเป็นแว่น ๆ จัดลงจานวางเอนพิงกัน ให้น่ารับประทานกับน้ำจิ้ม\n\n\n\n**วิธีทำน้ำจิ้ม** ซอสมะเขือเทศ ซีอิ้ว น้ำส้มสายชู โรยพริกแดง"
  },
  {
    "name": "แป้งจี่",
    "text": "# แป้งจี่\n## เครื่องปรุง\n\n\n\n- แป้งข้าวเหนียว 5 ถ้วยชา\n\n- น้ำตาล 2 1/2 ถ้วยชา\n\n- มะพร้าวขูกระต่ายจีน 5 ถ้วยชา\n\n- น้ำมัน\n\n\n\n## วิธีทำ\n\n\n\nนวดแป้งกับมะพร้าวให้เข้ากัน แล้วตวงน้ำตาลใส่นวดต่อไปจนเข้ากัน ใช้กะทะแบนตั้งไฟ ทาน้ำมันพอทั่ว ตักแป้งที่ผสมแล้วขนาดพอดีคำ หยอดลงในกะทะ ใช้ตะหลิวกดให้แบนพอควรอย่าให้บางเกินไป เมื่อผิวแป้งด้านล่างเกรียมกลับให้อีกด้านหนึ่งเกรียมแล้วตักขึ้นใส่จาน\n\n\n\n**หมายเหตุ** แป้งข้าวเหนียวที่ใช้เป็นแป้งจี่นี้ จะเป็นข้าวเหนียวดำหรือข้าวเหนียวขาวก็ได้ ถ้าเป็นแป้งแห้งให้ใช้น้ำอุ่น ๆ พรมแล้วนวดจนแป้งขึ้นทั่วกันพอปั้นเข้าก้อนได้ แล้วจึงนวดกับมะพร้าว"
  },
  {
    "name": "น้ำพริกปลาเค็ม",
    "text": "# น้ำพริกปลาเค็ม\n## เครื่องปรุง\n\n\n\n- ปลาเค็มปิ้ง\n\n- กุ้งนางเผา 2 ตัว\n\n- หัวหอม 5 หัว\n\n- กระเทียม 3 หัว\n\n- พริกชี้ฟ้าแดง-เขียว\n\n- มะนาว\n\n- น้ำปลา\n\n\n\n## วิธีทำ\n\n\n\nพริกสด หัวหอม กระเทียมเผา กุ้งนางเผาไฟแรง ปลาเค็มปิ้งให้หอมแกะเอาแต่เนื้อ โขลก หอม กระเทียม พริกสดให้ละเอียด กุ้งเผาปอกเอาแต่เนื้อ โขลกรวมกันใส่เนื้อปลาเค็มและมันกุ้ง บุบเบา ๆ และคนให้เข้ากันปรุงรสด้วย มะนาว ถ้าจืดเติมปลาเล็กน้อย ตักใส่ภาชนะ รับประทานกับผักสดหรือผักต้มตามชอบ"
  },
  {
    "name": "กงเชียงไก่นา",
    "text": "# กงเชียงไก่นา\n## เครื่องปรุง\n\n\n\n- ไก่นา 5 ตัว\n\n- เนื้อหมู 1/2 กิโลกรัม\n\n- ขิงโขลกคั้นน้ำ 11 ช้อนหวาน\n\n- เหล้าจีน 1 ช้อนหวาน\n\n- น้ำผึ้ง 1 ช้อนโต๊ะ\n\n- เกลือ 1 ช้อนโต๊ะ\n\n- ซีอิ๊วขาว 2 - 3 ช้อนโต๊ะ\n\n- น้ำตาลทราย 1 ช้อนโต๊ะ\n\n- มันหมูแข็งหั่น 1 ถ้วย\n\n- ไส้หมูประมาณ 1 เมตร\n\n\n\n## วิธีทำ\n\n\n\nล้างไส้หมูกรอกน้ำล้างข้างในให้สะอาดเสียก่อน แล้วกลับข้างในออก ล้างด้วยเกลือ ล้างจนสะอาดแล้วเป่าตากให้แห้งไว้ก่อน ไก่นาเลาะเอาแต่เนื้อเลาะเอ็นที่ขาออกให้หมด หั่นเป็นชิ้นเล็ก ๆ เนื้อหมูหั่นเป็นชิ้นเล็ก ๆ เท่า ๆ กัน มันหมู ถ้าไม่ชอบมันก็ไม่ต้องใส่ ไก่นาเนื้อหมูและมันหมูใส่ในภาชนะ แล้วผสม น้ำขิง เหล้าจีน น้ำผึ้ง เกลือ ซีอิ๊ว น้ำตาล ผสมให้เข้ากัน ใส่ใบตองปิ้ง ชิมให้รสเค็มหวานแล้วบรรจุลงในไส้หมู ทำเป็นคู่เหมือน กงเชียง ปิ้งรับประทานสด ๆ หรือตากแห้งไว้ รับประทานนาน ๆ ก็ได้ ถ้าต้องการเป็นคู่เล็ก ๆ ต้องใช้ไส้ในแพะ ล้างให้สะอาดด้วยใบตะไคร้กับเกลือ"
  },
  {
    "name": "ไข่ดาวหน้ากุ้ง",
    "text": "# ไข่ดาวหน้ากุ้ง\n## เครื่องปรุง\n\n\n\n- ไข่ 1 ฟอง\n\n- น้ำมันหมู 3 ช้อนโต๊ะ\n\n- กุ้งนาง 2 ตัว\n\n- น้ำปลา\n\n- น้ำตาลทรายนิดหน่อย\n\n- ใบมะกูด\n\n- ผักซี\n\n- พริกไทยป่น\n\n\n\n## วิธีทำ\n\n\n\nจักน้ำมันใส่กะทะตั้งไฟ ต่อยไข่ใส่กะทะตั้งแต่น้ำมันยังไม่ร้อน อย่าให้ไฟแรงนัก เอาจ่าหลิววิดน้ำมันลาดบนไข่ พอไข่ขาวสุกตักขึ้นใส่จาน ปอกกุ้งแล้วสับให้ละเอียด เคล้ากับน้ำปลา น้ำตาล พริกไทย ให้เข้ากัน ตักน้ำมันที่เหลือออกจากกะทะ เอากุ้งที่เคล้าไว้ใส่กะทะขึ้นตั้งไฟผัดพอสุก แล้วเอามันกุ้งใส่ลงในกะทะคนให้เข้ากันพอมันกุ้งสุก ชิมรสตามชอบแล้วตักขึ้นใส่ลงบนไข่ดาว เอาใบมะกรูดหั่นฝอยผักชีเด็ดเป็นใบ ๆ โรยบนหน้า\n\n\n\n**หมายเหตุ** ถ้าไม่ชอบใบมะกรูด ก็ไม่ต้องใส่"
  },
  {
    "name": "น้ำพริกปูเค็ม",
    "text": "# น้ำพริกปูเค็ม\n## เครื่องปรุง\n\n\n\n- ปูเค็ม 3 ตำ\n\n- มะดน 4 ผล\n\n- กุ้งแห้งป่น\n\n- กะบีเล็กน้อย\n\n- กระเทียม\n\n- มะนาว\n\n- น้ำตาล\n\n- น้ำปลา\n\n\n\n## วิธีทำ\n\n\n\nปูเค็มแกะเอากะดองออกแกะมันใส่จานไว้ ก้ามปูบุบพอแตก โขลก กระเทียม กะปี กุ้งแห้งป่น ซอยมะดัน ละเอียดเข้ากันดีแล้ว ใส่ปูที่แกะไว้แล้ว (กะดองไม่ใช้) ปรุงรสด้วย น้ำตาล น้ำปลา มะนาว ควรชิมเสียก่อน เพราะปูเค็มและมะดันเปรี้ยว บุบพริกพอแตกคนให้เข้ากัน ตักใส่ภาชนะ"
  },
  {
    "name": "เต้าเจี้ยวปรุงรส",
    "text": "# เต้าเจี้ยวปรุงรส\n## เครื่องปรุง\n\n\n\n- เต้าเจี้ยวอย่างดี 1 ช้อนโต๊ะ\n\n- กุ้งตะเข็บต้มปอกเปลือกหั่นเล็ก ๆ 2 ช้อนโต๊ะ\n\n- ขิง\n\n- มะเขือเทศ\n\n- หัวหอม\n\n- พริกชี้ฟ้าเผา\n\n- มะนาว\n\n- น้ำตาลนิดหน่อย\n\n\n\n## วิธีทำ\n\n\n\nขิง หัวหอม มะเขือเทศ ล้างสะอาดแล้วหั่นสี่เหลืองลูกบาศก์ขนาด 1/4 นิ้ว (1 กะเบียด) พริกชี้ฟ้าเผาแล้วหั่นตามขวางเม็ด มากน้อยตามชอบ ผสมด้วยเต้าเจี้ยว กุ้งตะเข็บที่เตรียมไว้ คนให้เข้ากัน บีบมะนาว น้ำตาลนิดหน่อยตักใส่ภาชนะได้ รับประทานกับข้าวต้มตอนเช้าก็อร่อยดี"
  },
  {
    "name": "ขนมจีบหมูสับ",
    "text": "# ขนมจีบหมูสับ\n## เครื่องปรุง\n\n\n\n- แป้งสาลี 1/2 กิโลกรัม\n\n- ไข่เป็ด 2 ฟอง\n\n- น้ำมันหมู 2 ช้อนโต๊ะ\n\n- น้ำเย็น 1 ถ้วย\n\n- แป้งมันอย่างดี 1/2 ถ้วย ใส่ถุงผ้าขาวอย่างเนื้อห่าง ๆ ขนาดกว้างยาว 7x10 เมื่อใส่แป้งแล้วผูกให้แน่น\n\n- เนื้อหมู (ปนมันเล็กน้อย) 1 กิโลกรัม\n\n- มันแกวหั่นละเอียด 1 ถ้วย\n\n- ผักกาดขาวลวกหั่นฝอยหยาบ 1 ถ้วย\n\n- หอมใหญ่หั่นเล็ก 1 ถ้วย\n\n- เกลือป่น 1 ช้อนชา\n\n- พริกไทยป่น 1/2 ช้อนชา\n\n- น้ำตาลทราย 2 ช้อนชา\n\n- ซีอิ๊วใส 3 ช้อนโต๊ะ\n\n- เหล้าเสียว 1 ช้อนโต๊ะ\n\n\n\n## วิธีทำ\n\n\n\nร่อนแป้งใส่ชามอ่างแล้วแหวกแป้งให้เป็นหลุมตรงกลาง ต่อยไข่ ตวงน้ำมันหมู 1 ช้อนโต๊ะ กับน้ำเย็นใส่ในหลุมนั้น คนให้ไข่แตกและเข้ากันกับน้ำและน้ำมัน คนผสมกับแป้งให้เข้ากันเป็นก้อน นวดต่อไปจนแป้งที่ยังแห้งติดข้างชามอ่างเกลี้ยง ยกก้อนแป้งขึ้นวางบนกระดาษคลึงแป้ง นวดอีกให้หลายกลับจนแป้งเข้ากันนุ่มดี จึงกลึงให้เป็นแท่งยาว ใช้มีดตัดแบ่งออกเป็นส่วนเท่า ๆ กัน ให้พอเหมาะกับกระดานที่จะคลึงนั้น (ก่อนที่จะคลึงหรือตัดแป้งที่กลึงแผ่นแล้ว ต้องใช้ถุงแป้งมันเขย่าโรยบนแผ่นแป้งให้ลื่นเสมอ เพื่อไม่ให้แป้งติดกัน) ใช้ไม้กลมคลึงให้เป็นแผ่นบางเหมือนแป้งเกี๊ยว ใช้พิมพ์ตัดขนมหรือฝากระป๋องกลม ๆ ขนาดเส้นผ่านศูนย์กลาง 6 เซนติเมตร กดเป็นแผ่นกลม ๆ จดหมดเนื้อที่ของแป้งนั้น เก็บเศษแป้งที่ใช้ไม่ได้ขึ้นให้หมด ปั้นก้อนไว้คลึงต่อไปใหม่ แล้วใช้ปลายมีดบางแซะแป้งแผ่นกลม ๆ ขึ้นเรียงซ้อนไว้ในภาชนะ ใช้ผ้าชุบน้ำบิดให้แห้งคลุมไว้ (ก่อนที่จะเก็บแป้งขึ้นต้องโรยแป้งจึงเก็บซ้อนกัน) ทำดังนี้จนหมดแป้งที่นวดไว้ ล้างหมูแล้วใช้ผ้าซับให้แห้ง จึงหั่นแล่พังผืดแข็ง ๆ ออกให้หมด หั่นบางใส่เครื่องบด 1 ครั้ง หรือจะสับด้วยมีดก็ได้ ปอกมันแกวผ่านเป็นแผ่นหนา ๆ ใส่หม้อต้มพอสุก (ถ้าสุกเกินไปหั่นลำบาก ไม่ต้มเลยก็ได้) แล้วหั่นละเอียด ล้างผักกาดขาวให้สะอาด แล้วเลื่อยใบออก ตักน้ำใส่หม้อตั้งไฟให้เดือดพล่าน ลวกก้านผักกาดพอสุก ตักขึ้นหั่นฝอยหยาบ ๆ ปอกหอมใหญ่แล้วหั่นละเอียด ล้างต้นหอมสะอาดแล้วหั่นเล็ก ๆ ของที่หั่นแล้วเหล่านี้ใส่ชามใหญ่รวมกับหมู ตวงเครื่องปรุงอื่น ๆ ผสมเคล้าให้เข้ากัน ชิมเป็นที่พอใจแล้ว ลงมือปั้นได้\n\n\n\n## วิธีปั้น\n\n\n\nหยิบแผ่นแป้งวางบนมือซ้าย ตักไส้คะเนขนาดก้อนเท่ากับ 1 ช้อนชาพูน ใส่ตรงกลางแผ่นแป้ง ใช้มือขวาหยิบแผ่นนั้นขึ้นกำมือซ้ายอย่างหลวม ๆ พอปลายนิ้วชี้จดหัวแม่มือ จึงวางแผ่นแป้งลงให้ตรงไส้ลงไปในวงอ้อมนิ้วชี้ซ้ายนั้น ใช้นิ้วชี้กับนิ้วกลางมือขวาสอดเข้าไปใต้แป้ง และนิ้วแม่มือขวาจดลงตรงไส้ขนม ค่อย ๆ ขยับขนมให้หมุนไปรอบ ๆ เพื่อให้แป้งขนมจีนรวบเข้าเป็นรูป ปั้นจนหมดแป้งและใส้วางเรียงให้หลังถึงซึ่งทาน้ำมันแล้วนึ่ง สุกแล้วหยิบขึ้นจัดใส่ภาชนะที่มีฝาปิด เมื่อหายร้อนแล้วจึงปิดฝาได้ เมื่อรับประทานใช้กระเทีนมกลีบ ปอกทุบให้แบน สับหยาบ ๆ เจียวให้เหลือง หยอดหน้าโรยผักชี จิ้มน้ำซีอิ้วผสมน้ำส้มพริกเขียวแดงเหลืองหั่นเฉียงบาง ๆ หั่นผักชีโรยด้วย\n\n\n\n## การจัดลงลังถึงนึ่ง\n\n\n\nอย่าให้จัดให้เบียดกันมากนัก จะติดกันระหว่างขนมเมื่อสุกแล้ว ทั้งไอก็จะไม่ค่อยขึ้น\n\n\n\n## วิธีนึ่ง\n\n\n\nก่อนจะนึ่งถ้าปั้นไว้นาน ก็ต้องพรมน้ำให้ทั่ว ตักใส่กะทะตั้งไฟให้เดือดพล่านก่อน จึงวางลังถึงนึ่งได้ การใส่น้ำก็ต้องระวังไม่มากหรือน้อยเกินไป ไฟต้องแรงพอตลอดเวลาจนขนมสุก เวลานึ่ง 15-20 นาที"
  },
  {
    "name": "แกงส้มถั่วฝักยาว",
    "text": "# แกงส้มถั่วฝักยาว\n## เครื่องปรุง\n\n\n\n- ถั่วฝักยาว 5 ฝัก\n\n- ปลา 1 ตัว ขนาดหัวกว้าง 5 เซนติเมตร\n\n- หัวหอม 4 กลีบ\n\n- กระเทียม 3 กลีบ\n\n- พริกแห้ง 3 เม็ด\n\n- ข่า 3 แว่น\n\n- เกลือเม็ด 1 ช้อนชา\n\n- กะปิครึ่งช้อนชา\n\n- ส้มมะขาม 4 ฝัก\n\n- น้ำปลา\n\n- น้ำตาล\n\n\n\n## วิธีทำ\n\n\n\nทำปลาตามวิธีข้างต้น แต่ท่อนหางตัดไว้ประมาณว่าจะเลาะเนื้อได้ 3 ช้อนโต๊ะพูน ล้างให้หมดเมือกพักไว้ หั่นถั่วฝักยาวเป็นท่อน ประมาณท่อนละ 2 เซนติเมตร ล้างให้สะอาด ผ่าพริกแห้งลอกเม็ดและเยื่อออกให้หมด ล้างน้ำ ใส่ครกโขลกกับเกลือจนละเอียดจึงใส่หอม กระเทียม กะปิ โขลกต่อไปจนละเอียดอีก ตวงน้ำใส่หม้อ 1 ถ้วยชา ใส่ผสมในหม้อที่ต้มปลา พอเดือดต้มปลาท่อนหางที่สุก ตักขึ้นแกะเนื้อ เก็บก้างให้หมด ใส่ครกโขลกต่อไปจนปลากับเครื่องเข้ากันดี จึงตวงน้ำอีก 1 ถ้วยชา ใส่ลงในหม้อที่ต้มปลา ตักน้ำพริกละลายในหม้อนั้น ยกขึ้นตั้งไฟ คั้นส้มมะขามเปียก ใส่น้ำปลา น้ำตาล ตั้งจนเดือด ปรุงให้มีรสเปรี้ยวเค็มเท่ากันรสหวานเล็กน้อย ใส่ถั่วฝักยาว ตั้งต่อไปจนถั่วฝักยาวสุกจึงใส่ปลา เมื่อใส่ปลาแล้วห้ามคน เพื่อไม่ให้ชิ้นปลาแหลกพอปลาสุกใช้ได้\n\n\n\n**หมายเหตุ** วิธีแกงส้มนี้ การปรุงน้ำแกงมีหลายวิธี ถ้าแกงส้มชนิดที่ใช้ปลาแห้งหรือกุ้ง เช่นแกงเปลือกแตงโมหรือแตงกวา กับปลาแห้ง ปลาใบไม้ หรือแกงดอกแคกับกุ้ง ไม่ต้องใส่ข่ากระเทียม ถ้าแกงส้มชนิดที่ใช้ปลามีคาวจัด เช่น แกงหน่อไม้เปรี้ยวกับปลาดุก หรือปลากด มักใส่ข่าตะไคร้ด้วย ถ้าแกงปลาเทโพกับผักบุ้งต้องใส่ข่า ตะไคร้ ผิวมะกรูดด้วย การปรุงน้ำแกงส้มนี้ ถ้าใส่พริกแห้งมากเกินไปทำให้รสปร่า หรือใส่ปลามากน้ำแกงข้นเกินไปก็ไม่ดี น้อยเกินไปก็ไม่อร่อยต้องใส่ให้พอดี ตามส่วนดังที่ให้ไว้\n\n\n\nอนึ่งควรสังเกตไว้ด้วยว่า ผักบางอย่างพอใส่หม้อก็ยกลง เช่น ผักรู้นอน เมื่อปรุงน้ำแกงได้ที่แล้ว ใส่ปลา พอใส่ผักลงคนทั่วก็ยกลง ถ้าเป็นผักทอดยอดหรือฟักขาวต้องเคี่ยวให้นุ่มและต้องใส่ปลาทีหลัง"
  },
  {
    "name": "แกงต้มหมูกับสัปรส",
    "text": "# แกงต้มหมูกับสัปรส\n## เครื่องปรุง\n\n\n\n- หมู 3 ชั้น 1/4 กิโลกรัม\n\n- สัปรสที่ปอกแล้วผลงาม ๆ 1 ซีก\n\n- น้ำปลา\n\n- น้ำตาล\n\n- หัวหอม 3 กลีบ\n\n- พริกไทย 5 เม็ด\n\n- ขิง 2 แว่น\n\n- กระเทียม 3 กลีบ\n\n- รากผักชี 5 ราก\n\n\n\n## วิธีทำ\n\n\n\nล้างหมูขูดหนังให้สะอาด แล้วหั่นชิ้นหนา ๆ ขนาด 5 เซนติเมตร ตวงน้ำ 2 ถ้วยชา ต้นหมูที่หั่นไว้จนสุก แล้วผ่านสัปรสตามยาว ให้เป็นเสี้ยวขนาด 2 เซนติเมตร ผ่านไส้ทิ้งแล้วหั่นตามขวางขนาด 5 เซนติเมตร โขลกหอม กระเทียม พริกไทย รากผักชีและขิงละเอียด ละลายลงในน้ำแกงแล้วใส่สัปรสปรุงรสตามชอบ\n\n\n\n**หมายเหตุ** แกงต้มส้มชนิดนี้ จะใช้หน่อไม้เปรี้ยวแทนสัปรสก็ได้ แต่ต้องล้างเสียก่อนจึงตัดสั้น ๆ"
  },
  {
    "name": "ผัดเต้าหู้เหลือง",
    "text": "# ผัดเต้าหู้เหลือง\n## เครื่องปรุง\n\n\n\n- เต้าหู้เหลืองอย่างอ่อน\n\n- เนื้อหมู\n\n- ต้นหอม\n\n- กระเทียม\n\n- ซีอิ้วขาว\n\n- พริกไทยปั่น\n\n- น้ำมันหมูหรือน้ำมันพืช\n\n- ผงชูรส\n\n\n\n## วิธีทำ\n\n\n\nล้างเต้าหู้แล้วหั่นเป็นก้อนสี่เหลี่ยม สับหมูให้ละเอียด ผสมซีอิ้วขาวลงไปและเติมน้ำพอไหลได้ เติมผลชูรส ต้นหอมหั่นยาวประมาณ 1 นิ้ว กระเทียมทุบแล้วสับให้ละเอียดให้ได้ 1 ช้อนโต๊ะ เจียวกระเทียมพอหอม จึงใส่เต้าหู้ลงทอดพอร้อนทั่วชิ้น จึงราดหมูสับที่ผสมแล้วลงไปบนเต้าหู้ ให้หมูหุ้มเต้าหู้ให้ทั่วทุกชิ้นแล้วจึงคนได้ ใส่ต้นหอมคนทั่วแล้วตักใส่จาน"
  },
  {
    "name": "ไก่ทันสมัย",
    "text": "# ไก่ทันสมัย\n## เครื่องปรุง\n\n\n\n- ไก่ขนาดกลาง 1 ตัว\n\n- เนื้อหมูแดงมันนิดหน่อย 3/4 กิโลกรัม\n\n- สับปะรดผลย่อม ๆ 2 ผล\n\n- ต้นหอม 5 ต้น\n\n- เกลือป่น\n\n- ส้มมะขามเปียก\n\n- น้ำปลา\n\n- น้ำตาล\n\n- พริกชี้ฟ้าแดง\n\n\n\n## เครื่องน้ำแกง\n\n\n\n“\n\n\n\n- ขิงประมาณ 8 เซนติเมตร\n\n- หัวหอม 10 หัว\n\n- พริกไทย 15 เม็ด\n\n- รากผักชีหั่น 1/2 ช้อนชา\n\n\n\n”\n\n\n\nของในอัญประกาศโขลกให้ละเอียด\n\n\n\n## วิธีทำ\n\n\n\nล้างไก่ให้สะอาด แล้วถอดกระดูกออก โดนเอาเชือกผูกคอแล้วควั่นให้หนังขาดยาวประมาณ 5 เซนติเมตร แล้วผ่าหนังที่หลังคอ ค่อย ๆ ถลกเนื้อออกจากกระดูก ต้องใช้ปลามีดช่วย ตัดปีกแค่ข้อศอก ขาไก่ตัดแค่เข่า ขณะที่ถลกเนื้อถึงหัวไหล่ ค่อย ๆ เอากระดูกปีกออกทีละข้าง พอถึงขาเอากระดูกขาออก ตัดกระดูกปลายก้นทิ้งด้วย ระวังอย่าให้ไส้แตก และล้างตรงก้นให้สะอาด เอาผ้าซับ แล้วผึ่งไว้ล้างเนื้อหมูให้สะอาด เอาผ้าซับน้ำให้แห้ง สับหรือใช้เครื่องบดให้ละเอียด แบ่งเอาเครื่องที่โขลกไว้ในหมูพอสมควร แล้วปรุงรสหมูให้มีรส เปรี้ยว เค็ม หวาน เอาเศษสับปะรดหั่นชิ้นสี่เหลี่ยมเล็ก ๆ ใส่ผสมในหมู แล้วบรรจุลงในตัวไก่ ส่วนปีกและขายัดเข้าไปในตัวไก่ ทำให้ไก่กลมเกลี้ยง (อย่าให้ไส้แน่นัก เพราะจะทำให้แตก) ล้างภายนอกตัวไก่ให้สะอาด\n\n\n\nเอาเครื่องแกงที่เหลือละลายกับน้ำอย่าให้น้ำมากนัก แล้วปรุงรสให้เปรี้ยว เค็ม หวาน เอาไก่ใส่ตั้งไก่ ระวังอย่าให้ไฟแรง ส่วนสับปะรด ปอกแล้วหั่นตามขวาง หนาประมาณ 1 1/2 เซนติเมตร แล้วคว้านไส้ทิ้ง พอไก่สุก ค่อย ๆ เอาสับปะรดใส่ลงไปข้าง ๆ ต้นหอมตัดเป็นท่อน ๆ ยาวประมาณ 3 เซนติเมตร\n\n\n\n## วิธีรับประทาน\n\n\n\nหั่นไก่ตามขวางวางเหลี่ยมกันตรงกลางจาน สับปะรดวางรอบเนื้อไก่ แล้วโรยต้นหอม และพริกแดง ตามแต่จะเห็นงาม แล้วตักน้ำที่ต้มไก่ราด"
  },
  {
    "name": "เนื้อผัดเทียมแหนม",
    "text": "# เนื้อผัดเทียมแหนม\n## เครื่องปรุง\n\n\n\n- เนื้อวัว 1/2 กิโลกรัม\n\n- ขิงสดซอย 1 ถ้วยชา\n\n- ถั่วลิสงคั่ว 1/2 ถ้วยชา\n\n- ต้นหอม 15 ต้น\n\n- พริกแดง\n\n- ผักชี\n\n- มะนาว 2 ผล\n\n- กระเทียม 7 กลีบ\n\n- ใบชะพลู\n\n- เกลือป่น 1 ช้อนโต๊ะ\n\n- น้ำมันหมู\n\n\n\n## วิธีทำ\n\n\n\nล้างเนื้อและผ้าซับน้ำให้แห้ง หั่นบาง ๆ ขนาดกว้างยาว 3*4 เซนติเมตร กระเทียมโขลกให้ละเอียด คลุกกับเนื้อที่หั่นแล้ว ใส่เกลือป่นและน้ำมะนาว เคล้าให้เข้ากัน ขิงซอยและล้างให้สะอาด ถั่งลิสงคั่วปอกเปลือก ต้นหอมล้างสะอาดแล้วหั่นยาวขนาด 3 เซนติเมตร ตวงน้ำมันใส่กะทะ 2 ช้อนโต๊ะ ตั้งไฟให้ร้อนจัดเอาเนื้อที่ผสมไว้ใส่ลงคนให้สุกโดยเร็ว ใส่ขิงซอย ถั่วลิสง และต้นหอมที่เตรียมไว้ลงพร้อมกัน รีบคนให้เข้ากันโดยเร็ว (ต้องใช้ไฟแรงมาก) ยกกะทะลง ตักใส่ภาชนะที่ต้องการ โรยผักชี พริกแดง รับประทานกับใบชะพลูทอดกรอบ"
  },
  {
    "name": "ไข่น้อคอีกอย่างหนึ่ง",
    "text": "# ไข่น้อคอีกอย่างหนึ่ง\n## เครื่องปรุง\n\n\n\n- ไข่ไก่ 1 ฟอง\n\n- น้ำตาลทรายละเอียด 1 ช้อนชา\n\n- น้ำผลไม้ 2 ช้อนชา\n\n- นมอุ่น 1/2 ถ้วย\n\n\n\n## วิธีทำ\n\n\n\nต่อยไข่ใส่ชาม (ที่พอเหมาะสำหรับตีไข่ 1 ฟอง) กับน้ำตาลตีจนไช่ขึ้น และน้ำตาลละลายหมด จึงใส่น้ำผลไม้และนมอุ่น ตีให้เข้ากัน ใส่ถ้วยรับประทานทันที"
  },
  {
    "name": "น้ำพริกก้อย",
    "text": "# น้ำพริกก้อย\n## เครื่องปรุง\n\n\n\n- น้ำพริกเผา 1 ช้อนโต๊ะ\n\n- กุ้งนาง 1 ตัว\n\n- ถั่วทอง\n\n- มันกุ้ง\n\n- มะพร้าว\n\n- น้ำปลา\n\n- น้ำตาล\n\n- มะนาว\n\n- ส้มมะขามเปียก\n\n\n\n## วิธีทำ\n\n\n\nถั่วมองคั่วให้หอมแล้วต้มจนเปื่อย น้ำพริกเผา กุ้งปอกเปลือกควักไส้ล้างน้ำ โขลกรวมกันให้ละเอียด กะทิคั้นค่นใช้แต่หัวกะทิ ใส่หม้อตั้งไฟพอแตกมัน ใส่เครื่องที่โขลกรวมไว้ลงคนให้เข้ากัน ปรุงรสด้วยน้ำส้มมะขาม น้ำปลา น้ำตาล มะนาวเล็กน้อย ใส่มันกุ้งที่รีดไว้คนให้มันกุ้งแตกเข้ากัน ถ้าค่นไปเติมหางกะทิ ชิมรสตามชอบ"
  },
  {
    "name": "ขนมเปียกปูน",
    "text": "# ขนมเปียกปูน\n## เครื่องปรุง\n\n\n\n- ข้าวสาว (ข้าวเก่า) 1 ถ้วยชา\n\n- น้ำตาลหม้อ 2 ถ้วยชา\n\n- น้ำ 10 ถ้วยชา\n\n- น้ำปูนใส 1-2 ถ้วยชา\n\n- กาบมะพร้าวเผาไฟ 1 1/2 ถ้วยชา (หรือใช้ใบตอง ใบตาล ใบเตย ป่นละเอียด 1 1/2 - 2 ถ้วยชาก็ได้ ยิ่งดำยิ่งดี)\n\n- มะพร้าวทึมทึก 1 ซีก\n\n\n\n## วิธีทำ\n\n\n\nข้าวสารแช่ค้างคืน โม่ให้ละเอียด ละลายด้วยน้ำตาลหม้อน้ำปูนใส น้ำ ตามส่วนแล้วผสมผงกาบมะพร้าวเผาไฟที่ป่นละเอียด กรองด้วยผ้าขาวบาง 2 ครั้ง ตั้งกวนไม่ให้หยุดมือด้วยไฟอ่อน อย่าให้ติดก้น ประมาณ 3-4 ชั่วโมง ต้องกวนใจเย็น ๆ ตักขึ้นทดลองหยอดดู ถ้าแข็งตัวก็ใช้ได้ เทลงในพิมพ์รูปต่าง ๆ ตามแต่จะชอบ หรือจะใส่ในถาดขนมตัดเป็นคำ ๆ ก็ได้ รับประทานกับมะพร้าวขุดใหม่ ๆ"
  },
  {
    "name": "น้ำเต้าบรรจุไส้",
    "text": "# น้ำเต้าบรรจุไส้\n## เครื่องปรุง\n\n\n\n- น้ำเต้าผลเล็ก 2 ผล\n\n- เนื้อหมูสับละเอียด 1/2 ถ้วย\n\n- มันแกวหั่นแล้ว 1/4 ถ้วย\n\n- ต้นผักกาดขาว (แปะฉ่าย) หั่น 2 ช้อนโต๊ะ\n\n- เกลือป่น 1 ช้อนชา\n\n- ต้นหอมหั่นแล้ว 2 ช้อนโต๊ะ\n\n- งาขาว 1 ช้อนโต๊ะ\n\n- เหล้าเสียว 1 ช้อนโต๊ะ (หรือเหล้าอะไรที่สำหรับใส่อาหารก็ได้)\n\n- พริกไทยป่น\n\n- ผงชูรส\n\n- ซีอิ้วขาว\n\n\n\n## วิธีทำ\n\n\n\nปอกน้ำเต้าให้คงรูปเดิมไม่ตัดก้าน เมื่อปอกเสร็จแล้วใช้มีดปลายแหลมเล็กเจาะ เป็นวงกลมให้ห่างคอคอดพอควร เก็บจุกคอคอดไว้สำหรับเป็นฝา แล้วใช้ช้อนเล็ก ๆ หรือช้อนกลม (ที่สำหรับตักมัน) คว้านควักเมล็ดออกให้ภายในผลน้ำเต้าเกลี้ยง แต่อย่าให้บางมากนัก (สำหรับภายนอกและจุกจะสลักให้งดงามอย่างไรก็ได้) เสร็จแล้วล้างคว่ำไว้ ล้างหมูแล้วใส่เครื่องบดหรือสับให้ละเอียด ปอกมันแกวฝานหนาสัก 1 เซนติเมตร ใส่หม้อต้มสุกแล้ว ล้างน้ำเย็นหันละเอียด คือหั่นตามยาวเป็นเส้นเล็ก ๆ และหั่นตามขวางให้ถี่ ๆ (ห้ามใส่เครื่องบด การหั่นกับบดเมื่อผสมแล้วเป็นคนละรส) ผักกาดขาวเลื่อยใบออกใช้แต่ก้าน ต้มน้ำให้เดือดพล่านลวกแต่พอสุกแล้วหั่นตามขวางเป็นฝอยบีบน้ำ ออกเสียบ้างล้างต้นหอมให้สะอาดหั่นเล็กๆ ขนาด 5 มิลลิเมตร งาขาวล้างให้หมดกรวดทราย ใส่ครกโขลกให้ละเอียดตักขึ้นใส่ถ้วย ตวงน้ำร้อน 1 ซ้อนโต๊ะ ใส่ในครกล้างงาที่ติดอยู่ใส่ในถ้วยงาคนให้ละลาย แล้วใส่ลงในเนื้อหมูที่สับแล้ว พร้อมด้วยเหล่า เกลือ พริกไท ผงชูรส ซีอิ๊วเล็กน้อย มันแกวนวดให้เข้ากันจนมันจึงใส่ผักกาดขาว ต้นหอมเคล้าให้ทั่ว ตักใส่หม้อคนไปให้สุก ชิมรสเค็มพอดีกับน้ำ เสร็จแล้วบรรจุลงในน้ำเต้าให้เต็มวางในภาชนะทนไฟ แต่ฝานั้นวางไปด้วยไม่ต้องปิด เมื่อสุกแล้วจึงปิด ยกไปตั้งรับประทานได้\n\n\n\n**หมายเหตุ** การล้างเนื้อทุกอย่างที่ปรุงอาหารนั้น อย่าตั้งใจจะล้างให้หมดน้ำแดง ๆ เพราะน้ำแดง ๆ นั่นเป็นคุณสมบัติและโอชะของเนื้อ ถ้าล้างจนหมดน้ำแดง ๆ รสของอาหารเหล่านั้นจะชืด ๆ กร่อย ๆ ฉะนั้นเมื่อจะล้างจึงตักน้ำใส่ชาม หยิบชิ้นเนื้อจุ่มและส่ายเล็กน้อยพอให้ผงละออง หลุดไปแค่นั้น ถ้าจะให้ดีจริง ๆ ควรมีผ้าชาวบางไว้ผืนหนึ่ง ชุบน้ำเช็ดดีกว่ามาก น้ำไม่แฉะและเนื้อนิ่มไม่จืดชืด\n\n\n\nอนึ่ง ถ้าไม่มีน้ำเต้าผลเล็ก จะใช้น้ำเต้าผลใหญ่หน่อยตัดจุกออก ตัดน้ำเต้าตามขวางเป็น 2 ซีกคล้ายกับเป็นจายกลม ๆ จักปากเป็นปากกระจับ ใส่เนื้อหมูที่ผสมแล้วลง ทำให้หน้านูนขึ้น มีผักชีวางบนหน้าสัก 1 ยอดก็จะดีเหมือนกัน"
  },
  {
    "name": "น้ำพริกไข่เค็ม",
    "text": "# น้ำพริกไข่เค็ม\n## เครื่องปรุง\n\n\n\n- ไข่เค็มต้มสุก 1 ฟอง\n\n- เนื้อปูทะเล 2 ช้อนโต๊ะ\n\n- กะปิ 1/2 ช้อนโติะ\n\n- กุ้งแห้งป่น 1 ช้อนโต๊ะ\n\n- กะเทียมสับละเอียด 1 ช้อนชา\n\n- มะอึก\n\n- น้ำปลา\n\n- น้ำตาล\n\n- มะนาว\n\n- พริกเหลืองพริกขี้หนู\n\n\n\n## วิธีทำ\n\n\n\nปอก ไข่เค็ม เอาใข่ขาวโขลกรวมกับกะปิ 1 กุ้งแห้งป่น กระเทียมเข้ากันดี แล้วใส่ไข่แดง มะอึกซอย บุบพอเข้ากัน ใส่เนื้อปูคนให้เข้ากัน ปรุงรสด้วย น้ำปลา น้ำตาล มะนาว รสตามชอบ บุบพริกเหลือง พริกขี้หนูลอยหน้า\n\n\n\n**หมายเหตุ** ใช้เป็นน้ำพริกคลุกข้าวรับประทานกับผักดิบ"
  }
]